LIBER 111.

Durus amor? nempe abruptis turbata procellis
Nocte natat caeca serus freta : quem super ingens
Porta tonat coeli, et scopulis illisa reclamant
AEquora 3 nec miseri possunt revocare parentes,
Nec moritura super crudeli funere virgo.
Quid lynces Bacchi variae, et genus acre luporum,
Atque canum ⁴3 quid, quae imbelles dant praelia cervi 2
Scilicet ante omnes furor est insignis equarum ε
Et mentem Venus ipsa dedit, quo tempore Glauci
Potniades malis· membra absumpsere quadrigae.
Illas ducit amor trans Gargara, transque sonantem
Ascanium ; superant montes, et flumina tranant.
Continuoque avidis ubi subdita flamma medullis,
(Vere magis, quia vere calor redit ossibus), illae
Ore omnes versae in Zephyrum stant rupibus altis,
Exceptantque leves auras : et saepe sine ullis
conjugiis, vento gravidae (mirabile dictu)
Saxa per et scopulos et depressas convalles
Diffugiimt ; non, Eure, tuos, neque Solis ad ortus,
In Boream, Caurumque, aut unde nigerrimus Auster
Nascitur, et pluvio contristat frigore coelum.
Hic demum, hippomanes vero quod nomine dicunt
PastoreS, lentum destillat ab inguine virus :
Hippomanes, quod szepe malae legere novercae,
Miscueruntque herbas, et non innoxia verba.

Sed fugit interea, fugit irreparabile tempus,
Singula dum capti circumvectamur amore.
Hoc satis armentis : superat pars altera curae,
Lanigeros agitare greges, hirtasque capellas ε
Hic labor ; hinc laudem fortes sperate coloni.
N ec sum animi dubius, verbis ea vincere maguum
Quam sit, et angustis hunc addere rebus honorem.
Sed me Parnassi deserta per ardua dulcis
Raptat amor : juvat ire jugis, qua nulla priorum
Castaliam molli devertitur orbita clivo.
Nunc, veneranda Pales, magno nunc ore sonandum.
Incipiens, stabulis edico in mollibus herbam
Carpere oves, dum mox frondosa reducitur aestas :
Et multa duram stipula filicumque maniplis
Sternere subter humum, glacies ne frigida laedat
Molle pecus, scabiemque ferat, turpesque podagras.
Post, hinc digressuS, jubeo frondentia capris

26⁰

27«)

275

250

285

2¹9¹>

295

³¹:¹2

