LIBER Iv.

Obviaque hospitiis teneat frondentibus arbos.
In medium, seu stabit iners, seu profluet humor,
Transversas salices et grandia conjice saxa ;
Pontibus ut crebris possint consistere, et alas
Pandere ad aestivum solem ; si forte morantes
Sparserit, aut praeceps Neptuno immerserit Eurus.
Haec circum casiae virides, et olentia late
Serpylla, et graviter spirantis copia thymbrae
Floreat, irriguumque bibant violaria fontem.

Ipsa autem, *seu corticibus tibi suta cavatis,
Seu lento fuerint alvearia vimine texta,
Angustos habeant aditus 3 nam frigore mella
Cogit hiems, eademque calor liquefacta remittit :
Utraque vis apibus pariter metuenda ; neque fflae
Ν equicquam in tectis certatim tenuia cera
Spiramenta linunt, fucoque et fioribus oras
Explent, collectumque liaec ipsa ad munera gluten
Et visco et Phrygiae servant pice lentius Idae.
Saepe etiam effossis (si vera est fama) latebris
Sub terra fovere larem, penitusque repertae
Pumicibusque cavis, exesaeque arboris antro.
Tu tamen et levi rimosa cubilia limo
Unge fovens circum, et raras superinjice frondes.
Neu propius tectis taxum sine, neve rubentes
Ure foco cancros 3 altae neu cr‘ede paludi 3
Aut ubi odor coeni gravis, aut ubi concava pulsu
Saxa sonant, vocisque offensa resultat imago.

Quod superest, ubi pulsam hiemem Sol aureus egit
Sub terras, coelumque aestiva luce reclusit,
111ae continuo saltus silvasque peragrant,
Purpureosque metunt fiores, et flumina libant
Summa leves. Hinc nescio qua dulcedine laetae
Progeniem nidosque fovent ; hinc arte recentes
Excudunt ceras, et mella tenacia fingunt.
Hinc ubi jam emissum caveis ad sidera coeli
N are per aestatem liquidam suspexeris agmen,
obscuramque trahi vento mirabere nubem,
Contemplator ; aquas dulces et frondea semper
Tecta petunt : huc tu jussos asperge sapores,
Trita melisphylla, et cerinthae ignobile gramen ;
Tinnitusque cie, et Matris quate cymbala circuni.
Ipsae consident medicatis sedibus 3 ipsae

30

35

⁴⁰

45

5⁰

55

60

Εὖ

