LmER XI. 211

Adversi longa, transverberat abiete pectus :

Sanguinis ille vomens rivos cadit, atque cruentam

Mandit humum, moriensque suo se in vulnere versat.

Tum Lirin, Pagasumque super ; quorum alter, habenas ⁶⁷⁰
Suffosso revolutus equo dum colligit, alter,

Dum subit, ac dextram labenti tendit inermem,

Praecipites pariterque ruunt. His addit Amastrum
Hippotaden ; sequiturque incumbens eminus hasta,
Tereaque, Harpalycumque, et Demophoonta, Chromimque: ⁶⁷⁵
Quotque emissa manu contorsit spicula virgo,

Tot Phrygii cecidere viri. Procul Ornytus armis

Ignotis et equo venator Iapyge fertur ;

Cui pellis latos humeros erepta juvenco

Pugnatori operit ; caput ingens oris hiatus, ⁶⁸⁰
Et malae texere lupi cum dentibus albis 3

Agrestisque manus armat sparus: ipse catervis
Vertitur in mediis, et toto vertice supra est :

Hunc illa exceptum (neque enim labor agmine verso)
Trajicit, et super haec inimico pectore fatur z

“ Sylvis te, Tyrrhene‚ feras agitare putasti?
Advenit qui vestra dies muliebribus armis

Verba redarguerit : nomen tamen haud leve patrum
Manibus hoc referes, telo cecidisse Camillae. ''
Protinus Orsilochum et Buten, duo maxima Teucrum ⁶⁹⁰
Corpora : sed Buten adversum cuspide fixit

Loricam galeamque inter, qua colla sedentis

Lucent, et laevo dependet parma lacerto;

Orsilochum, fugiens magnumque agitata per orbem,

Eludit gyro interior, sequiturque sequentem : ⁶⁹⁵
Tum validam perque arma viro perque ossa securim,

Altior insurgens, oranti. et multa precanti

Congeminat ; vulnus calido rigat ora cerebro.

Incidit huie, subitoque aspectu territus haesit,

Appenninicolae bellator filius Auni, 7⁰⁰
Haud Ligurum extremus, dum fallere fata sinebant :

Isque, ubi se nullo jam cursu evadere pugna.

Posse, neque instantem reginam avertere cernit,

Consilio versare dolos ingressus ot astu,

Incipit haec ε “ Quid tam egregium, si foemina forti ⁷⁰⁵
Fidis equo Ἰ dimitte fugam, et te cominus aequo

Mecum crede solo, pugnaeque accinge pedestri :

J am nosceS, ventosa ferat cui gloria laudem. ''

