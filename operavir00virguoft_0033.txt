P. ’ VIRGILII MARON IS

GEORGIOON LIBRI QUATUOR

AD C. CILNIUM MAECENATEM.

LIBER PRIMUS.

QUID faciat laetas segetes 3 quo sidere terram
Vertere, Maecenas, ulmisque adjungere vites,
Conveniat ; quae eura boum, qui cultus habendo
Sit pecori 3 apibus quanta experientia parcis3
Hinc canere incipiam. Vos, o clarissima mundi
Lumina, labentem coelo quae ducitis annum,
Liber et alma Ceres 3 vestro si munere tellus
Chaoniam pingui glandem mutavit arista,
Poculaque inventis Acheloia miscuit uvis ;

Et vos, agrestum praesentia numina, Fauni,

Ferte simul Faunique pedem, Dryadesque puellae τ
Munera vestra cano. Tuque ο, cui prima frementem
Fudit equum magno tellus pereussa tridenti,
Neptune ; et cultor nemorum, cui pinguia Ceae
Ter centum nivei tondent dumeta juvenci 3

Ipse nemus linquens patrium, saltusque Lycaei,
Pan ovium custos, tua si tibi Maenala curae,
Adsis, o Tegeaee, favens ; oleaeque *Minerva
Inventrix ; uncique puer monstrator aratri ;

Et teneram ab radice ferens, Sylvane, cupressum3
Dique Deaeque omneS‚ studium quibus arva tueri,
Quique novas alitis non ullo semine fruges,

1⁰

15

20

Quique satis largum coelo demittitis imbrem.
Tuque adeo, quem mox quae sint habitura Deorum

