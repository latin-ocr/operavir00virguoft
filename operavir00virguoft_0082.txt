VIRGILII GEORGICA.

Quum sitiunt herbae, et pecori jam gratior umbra est,

In secreta senis ducam, quo fessus ab undis

Se recipit ; facile ut somno aggrediare jacentem.

Verum ubi correptum manibus, vinclisque tenebis,

Tum variae illudent species, atque ora ferarum.

Fiet enim subito sus horridus, atraque tigris,

Squamosusque draco, et fulva cervice leaena ;

Aut acrem flammae sonitum dabit, atque ita vinclis

Excidet, aut in aquas tenues dilapsus abibit.

Sed quanto ille magis formas se vertet in omnes,

Tanto, nate, magis contende tenacia Vincla ;

Donec talis erit, mutato corpore, qualem

Videris, incepto tegeret quum lumina somno. ’'
Haec ait 3 et liquidum ambrosiae diffudit odorem,

Quo totum nati corpus perduxit ; at ilh'

Dulcis compositis spiravit crinibus aura,

Atque habilis membris venit vigor. Est specus ingens

Exesi latere in montis ; quo plurima vento
Cogitur, inque sinus scindit sese unda reductos :
Deprensis olim statio tutissima nautis.

Intus se vasti Proteus tegit objice saxi.

Hic juvenem in latebris aversum a lumine N ympha
Collocat ; ipsa procul nebulis obscura resistit.

J am rapidus torrens sitientes Sirius Indos
Ardebat coelo, et medium Sol igneus orbem
Hauserat ; arebant herbae, et cava flumina siccis
Faucibus ad limum radii tepefacta coquebant 3
Quum Proteus consueta petens e fluctibus antra
Ibat ; eum Vasti circuni gens humida ponti
Exultans, rorem late dispergit amarum.
Sternunt se somno diversae in littore phocae.
Ipse, (velut stabuli custos in montibus olim,
Vesper ubi e pastu vitulos ad tecta reducit,
Auditique lupos acuunt balatibus agni),
Considit scopulo medius, numerumque recenset.
Cujus Aristaeo quoniam est oblata facultas,

Vix defessa senem passus componere membra,
Cum clamore ruit magno, manicisque jacentem
Occupat. Ille suae contra non immemor artis,
Omnia transformat sese in miracula rerum,

Ignemque, horribilemque feram, fluviumque liquentem.

Verum ubi nulla fugam reperit fallacia, victus

40:¹1

410

41⁵

⁴20

⁴25

4³⁰

⁴33

44ss

 

