160

VIRGILII AENEIS.

Insuper his, campi quod rex habet ipse Latinus.
Te vero, mea quem spatiis propioribus aetas
Insequitur, venerande puer, jam pectore toto
Accipio, et comitem casus complector in omnes z
Nulla meis sine te quaeretur gloria rebus,

Seu pacem, seu bella geram : tibi maxima rerum
Verborumque fides.’' Contra quem talia fatur
Euryalus : “ Me nulla dies tam fortibus ausis
Dissimilem arguerit : tantum ; fortuna secunda
Aut adversa cadat. Sed te super omnia dona
Unum oro : genitrix Priami de gente vetusta
Est mihi, quam miseram tenuit non Ilia tellus
Mecum excedentem, non moenia regis Acestae.

Hanc ego nunc, ignaram hujus quodcunque pericli est,

Inque salutatam linquo ε Nox et tua testis
Dextera, quod nequeam lacrymas perferre parentis.
At tu, oro, solare inopem, et succurre relictae ;
Hanc sine me spem ferre tui ; audentior ibo
In casus omnes.'' Perculsa mente dederunt
Dardanidae lacrymas : ante omnes pulcher Iulus ;
Atque animum patriae strinxit pietatis imago.
Tum sic effatur ;
“ Spondeo digna tuis ingentibus omnia coeptis :
Namque erit ista mihi genitrix, nomenque Creusae
Solum defuerit 3 nec partum gratia talem
Parva manet. Casus factum quicunque sequuntur,
Per caput hoc jmo, per quod pater ante solebat,
Quae tibi polliceor reduci, rebusque secundis,
Haec eadem matrique tuae generique manebunt„
Sic ait illacrymans : humero simul exuit ensem
Auratum, mira quem fecerat arte Lycaon
Gnossius, atque habilem vagina aptarat eburna.
Dat Niso Mnestheus pellem, horrentisque leonis
Exuvias : galeam fidus permutat Aletes.
Protinus armati incedunt : quos omnis euntes
Primorum manus ad portas juvenumque senumque
Prosequitur votis ; necnon et pulcher Iulus,
Ante annos animumque gerens curamque virilem,
Multa patri portanda dabat mandata z sed amre
Omnia discerpunt, et nubibus irrita donant.
Egressi superant fossas, noctisque per umbram
Castra inimica petunt, multis tamen ante futuri

27⁵

280

290

293

300

305

:510

31⁵

