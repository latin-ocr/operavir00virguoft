44

VIRGILII GE ORGICA.

Inter, et exciperet coeli indulgentia terras,

Quod superest, quaecumque premes virgulta per agros,

Sparge fimo pingui, et multa memor occule terra 3
Aut lapidem bibulum, aut squalentes infode conchas.
Inter em'm labentur aquae, tenuisque subibit
Halitus, atque animos tollent sata 3 jamque reperti,
Qui saxo super atque ingentis pondere testae,
Urgerent : hoc effusos munimen ad imbres 3
Hoc, ubi hiulca siti findit canis aestifer arva.
Seminibus positis, superest deducere terram
Saepius ad capita, et duros jactare bidentes ;
Aut presso exercere solum sub vomere, et ipsa
Flectere luctantes inter vineta juvencos :
Tum leves calamos, et rasae hastilia virgae,
Fraxineasque aptare sudes, furcasque bicornes ;
Viribus eniti quarum, et contemnere ventos
Assuescant‚ summasque sequi tabulata per ulmos.
Ac, dum prima novis adolescit frondibus astas,
Parcendum teneris ; et dum se laetus ad auras
Palmes agit, laxis per purum immissus habenis,
Ipsa acie nondum falcis tentanda ; sed uncis
Carpendae manibus frondes, interque legendae.
Inde ubi jam validis amplexae stirpibus ulmos
Exierint‚ tum stringe comas, tum brachia tonde ;
Ante reformidant ferrum z tuin denique dura
Exerce imperia, et ramos compesce fluentes.
Texendae sepes etiam, et pecus omne tenendum est,
Praecipue dum frons tenera imprudensque laborum ·.
Cui, super indignas hiemes solemque potentem,
Sylvestres uri assidue capreaeque sequaces
Illudunt ; pascuntur oveS‚ avidaeque juvencae.
Frigora nec tantuin cana concreta pruina,
Aut gravis incumbens scopulis arentibus restas,
Quantum illi nocuere greges durique venenum
Dentis, et admorso signata in stirpe cicatrix.
Non aliam ob culpam Baccho caper Omnibus aris
Caeditur, et veteres ineunt proscenia ludi,
Praemiaque ingeniis pagos ct compita circum
Thesidae posuere ; atque inter pocula laeti
Mollibus in pratis unctos saliere per utres.
Necnon Ausonii, Troja gens missa, coloni
Versibus incomptis ludunt risuque soluto ;

34⁵

³50

855

360

365

370

875

