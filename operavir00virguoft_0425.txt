LIBER ΧΠ. 227

Purpureo : non illa feris incognita capris

Gramina, quum tergo volucres haesere sagittae.

Hoc Venus, obscuro faciem circumdata nimbo,

Detulit 3 hoc fusum labris splendentibus amnem

Inficit, occulte medicans: spargitque salubris

Ambrosiae succos, et odoriferam panaceam.

Fovit ea vulnus lympha longaevus Iapis,

Ignorans 3 subitoque onmis de corpore fugit

Quippe dolor : omnis stetit imo vanere sanguis z

Jamque secuta manum, nullo cogente, sagitta

Excidit, atque novae rediere in pristina vires.

“ Arma citi properate viro 2 quid statis 2 '' Iapis

Conclamat, primusque animos accendit in hostes :

“ Non haec humanis opibus, non arte magistra

Proveniunt : neque te, AEnea, mea dextera servat :

Major agit Deus, atque opera ad majora remittit.''

Ille, avidus pugnae, suras incluserat auro

Hinc atque hinc, oditque moras, hastamque coruscat.

Postquam habilis lateri clypeus, loricaque tergo est,

Ascanium fusis circum complectitur armis,

Summaque per galeam delibans oscula fatur ε

“ Disce, puer, virtutem ex me verumque laborem,

Fortunam ex aljis ε nunc te mea dextera bello

Defensum dabit, et magna inter praemia ducet ;

Tu facito, mox quum matura adoleverit aetas,

Sis memor ; et te, animo repetentem exempla tuorum,

Et pater AEneas, et avunculus excitet Hector. ''
Haec ubi dicta dedit, portis sese extulit ingens,

Telum immane manu quatiens : simu] agmine denso

Antheusque Mnestheusque ruimt : omnisque relictis

Turba fluit castris : tum caeco pulvere campus

Miscetur, pulsu pedum tremit excita tellus.

Vidit ab adverso venientis aggere Turnus,

Videre Ausonii, gelidusque per ima cucurrit

Ossa tremor ; prima ante omnes J uturna Latinos

Audiit, agnovitque sonum, et tremefacta refugit.

Ille volat, campoque atrum rapit agmen aperto.

Qualis, ubi ad terras abrupto sidere nimbus

It mare per medium, miseris heu! praescia longe

Horrescunt corda agricolis ; dabit ffle ruinas

Arboribus stragemque satis, ruet omnia late 3 »

Antevolant, sonitumque ferimt ad littora venti :

415

420

425

4311

4:552

440

445

450

45³5

