18

VIRGILII AE NEIS .

Idaliae lucos, ubi mollis amaracus illum
Floribus et dulci aspirans complectitur umbra.
Jamque ibat, dicto parens, et dona Cupido
Regia portabat Tyriis, duce laetus Achate.
Quum venit, aulaeis jam se Regina superbis
Aurea composuit sponda, mediamque locavit.

J am pater AEneas, et jam Trojana juventus
Conveniunt, stratoque super discumbitur ostro.
Dant famuli manibus lymphas, Cereremque canistris
Expediunt, tonsisque ferunt mantelia villis.
Quinquaginta intus famulae, quibus ordine longo
Cura penum struere et flammis adolere Penates ε
Centum aliae, totidemque pares aetate ministri,
Qui dapibus mensas onerant et pocula ponunt ;
Necnon et Tyrii per limina laeta frequentes
Convenere, toris jussi discumbere pictis,
Mirantur dona AEneae, mirantur Iulum,
Flagrantesque Dei vultus simulataque verba,
Pallamque ut pictum croceo velamen acantho.
Praecipue infelix, pesti devota futurae,

Expleri mentem nequit ardescitque tuendo
Phoenissa, et pariter puero donisque movetur.
Ille, ubi complexu AEneae colloque pependit,

Et magnum falsi implevit genitoris amorem,
Reginam petit : haec oculis, haec pectore toto
Haeret, et interdum gremio fovet ; (inscia Dido,
Insideat quantus miserae Deus 1) at memor ille
Matris Acidaliae, paulatim abolere Sychaeum
Incipit, et vivo tentat praevertere amore
Jampridem resides animos desuetaque corda.

Postquam prima quies epulis mensaeque remotae,
Crateras magnos statuunt et vina coronant :

Fit strepitus tectis, vocemque per ampla volutant
Atria 3 dependent lychni laquearibus aureis
Incensi ; et noctem flammis funalia vincunt.

Hic Regina gravem gemmis auroque poposcit
Implevitque mero pateram, quam Belus et omnes
A Belo soliti : tum faeta silentia tectis :

“ Jupiter, (hospitibus nam te dare jura loquuntur),
Hunc laetum Tyriisque diem Trojstque profectis
Esse velis, nostrosque hujus meminisse minores.
Adsit laetitiae Bacchus dator, et bona Juno :

6⁹⁵

ῗυυ

7⁴¹⁵

720

715

7.'o

73⁰

