16ss

Vnicum ῘΕΝΕΪΞ,

Quas ibi tum ferro strages, quae funera Turnus
Ediderit ; quem quisque virum demiserit Orco ;
Et mecum ingentes oras evolvite belli:

Et meministis enim, Divae, et memorare potestis,
Turris erat vasto suspectu et pontibus altis,
Opportuna loco; summis quam viribus omnes
Expugnare Itali, summaque evertere opum vi
Certabant : Troes contra defen lere saxis,

Perque cavas densi tela intorquere fenestras.
Princeps ardentem conjecit lampada Turnus,

Et flammam affixit lateri ; quae plurima vento
Corripuit tabulas, et postibus haesit adesis.
Turbati trepidare intus, frustraque malorum
Velle fugam. Dum se glomerant, retroque residunt
In partem, quae peste caret 3 tum pondere turris
Procubuit subito, et coelum tonat omne fragore.
Semineces ad terram, immani mole secuta,
Confixique suis telis, et pectora duro

Transfossi ligno, veniunt : Vix unus Helenor,

Et Lycus elapsi ; quorum primaevus Helenor,
Maeonio regi quem serva Lycimnia furtim
Sustulerat, vetitisque ad Trojam miserat armis,
Ense levis nudo, parmaque inglorius alba.

Isque, ubi se Turni media inter millia vidit,

Hinc acies, atque hinc acies astare Latinas,

Ut fera, quae densa venantum septa corona
Contra tela furit, seseque haud nescia morti
lnjicit, et saltu snpra venabula fertur :

Haud aliter juvenis medios moriturus in hostes
Irruit‚ et qua tela videt densissima tendit.

At pedibus longo melior Lycus inter et hostes
Inter et arma fuga muros tenet; altaque certat
Prendere tecta manu sociumque attingere dextras:
Quem Turnus, pariter cursu teloque secutus,
Increpat his victor : “ N ostrasue evadere, demens,
Sperasti te posse manus 2 '' simul arripit ipsum
Pendentem, et magna muri cum parte revellit t
Qualis ubi aut leporem aut candenti corpore cycnum
Sustulit alta petens pedibus J ovis armiger uncis z
Quaesitum aut matri multis balatibus agnum
Martius a stabulis rapuit lupus. Undique clamor
Tollitur : invadunt, et fossas aggere complent :

⁵³0

535

540

545

550

555

560

⁵6⁵

