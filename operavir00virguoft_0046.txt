36

VIRGILII GEORGICA.

Principio arboribus varia est natura creandis,
Namque aliae, nullis hominum cogentibus, ipsae
Sponte sua veniunt, camposque et flumina late
Curva tenent : ut molle siler, lentaeque genistae,
Populus, et glauca canentia fronde salicta.

Pars autem posito surgunt de semine : ut altae
Castaneae, nemorumque J ovi quae maxima frondet
AEsculus, atque habitae Graiis oracula quercus.
Pullulat ab radice aliis densissima sylva :

Ut cerasis, ulmisque 3 etiam Parnassia laurus
Parva sub ingenti matris se subjicit umbra.

Hos natura modos primum dedit : his genus omne

Sylvarum fruticumque viret, nemorumque sacrorum.

Sunt alii, quos ipse via sibi reperit usus.

Hic plantas tenero abscindens de corpore matrum

Deposuit sulcis 3 hic stirpes obruit arvo,

Quadrifidasque sudes, et acuto robore vallos ;

Sylvarumque aliae pressos propaginis arcus

Expectant, et viva sua plantaria terra.

Nil radicis egent aliae ; summumque putator

Haud dubitat terrae referens mandare cacumen.

Quin et caudicibus sectis (mirabile dictu)

Truditur e sicco radix oleagina ligno.

Et saepe alterius ramos impune videmus

Vertere in alterius ; mutatamque insita mala

Ferre pirum, et prunis lapidosa rubescere corna.
Quare agite o, proprios generatim discite cultus,

Agricolae, fructusque feros mollite colendo ;

Neu segnes jaceant terrae. Juvat Ismara Baccho

Conserere, atque olea magnum vestire Taburnum.

Tuque ach‚ inceptumquc una decurre laborem,

Ο decus, o famae merito pars maxima nostrae,

Maecenas, pelagoque volans da vela patenti.

Non ego cuncta meis amplecti versibus opto ε

Non, mihi si linguae centum sint, oraque centum,

Ferrea vox: ades, et primi lege littoris oram.

In manibus terrae : non hic te carmine ficto

Atque per ambages et longa exorsa tenebo.
Sponte sua quae se tollunt in luminis auras,

Infoecunda quidem, sed laeta et fortia surgunt t

Quippe solo natura subest. Tamen haec quoque si quis

luserat, aut scrobibus mandet mutata subactis,

10

¹5

40

δῦ

