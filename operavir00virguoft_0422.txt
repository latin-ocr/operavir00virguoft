VIRGILII AENEIS.

Subjiciunt in equos, et strictis ensibus adsunt.
Messapus regem, regisque insigne gerentem,
Tyrrhenum Aulesten, avidus confundere foedus,
Adverso proterret equo : ruit ille recedens,

Et miser oppositis a tergo involvitur aris,

In caput, inque humeros : at fervidus advolat hasta

Messapus, teloque orantem multa trabali
Desuper altus equo graviter ferit, atque ita fatur :

“ Hoc habet 3 haec melior magnis data victima Divis.'’

Concurrunt Itali, spoliantque calentia membra.

Obvius ambustum torrem Corynaeus ab ara

Corripit, et venienti Ebuso plagamque ferenti

Occupat os flammis z olli ingens b lrba reluxit,

N idoremque ambusta dedit : super ipse secutus

Cfesariem laeva turbati corripit hostis,

Impressoque genu nitens terrae applicat ipsum z

Sic rigido latus ense ferit. Podalirius Alsum

Pastorem, primaque acie per tela ruentem,

Ense sequens nudo superimminet: ille securi

Adversi frontem mediam mentumque reducta

Dizjici‘o, et sparso late rigat arma- cruore.

Olli dura quies oculos et ferreus urget

Somnus; in aeternam clauduntur lumina noctem.
At pius AEneas dextram tendebat inermem

N udato capite, atque suos clamore vocabat :

“Quo ruitis? quaeve ista repens discordia surgit?

Ο cohibete iras Ξ ictum jam foedus, et omnes

Compositae leges ; mihi jus concurrere soli 3

Me sinite, atque auferte metus z ego foedera faxo

Firma manu : Turnum jam debent haec mihi sacra.'’

Has inter voces, media inter talia verba,
Ecce, viro stridens alis allapsa sagitta est ;
Incertum qua pulsa manu, quo turbine adacta ;
Quis tantam Rutulis laudem, casusne, Deusne,
Attulerit z pressa est insignis gloria facti,
N ec sese AEneae jactavit vulnere quisquam.
Turnus, ut AEnean cedentem ex agmine vidit,
Turbatosque duces, subita spe fervidus ardet ;
Poscit equos atque arma simul, saltuque superbus
Emicat in currum, et manibus molitur habenas :
Multa viram volitans dat fortia corpora leto ;
Semineces volvit multos, aut agmina curru

290

295

300

⁸0⁵

³10

315

320

32⁶

