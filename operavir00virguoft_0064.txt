54

VIRGILII GE ORGICA.

Dulcibus illa quidem illecebris, et saepe superbos
Cornibus inter se subigit decernere amantes-
Pascitur in magna sylva formosa juvenca :
Illi alternantes multa vi praelia miscent ,
Vulneribus crebris ; lavit ater corpora sanguis ;
Versaque in obnixos urgentur cornua vasto
Cum gemitu 3 reboant sylvaeque et longus Olympus,
Nec mos bellantes una stabulare : sed alter
Victus abit, longeque ignotis exsulat oris,
Multa gemens ignominiam, plagasque superbi
Victoris, tuin quos amisit inultus amores 3
Et stabula aspectans regnis excessit avitis.
Ergo omni cura vires exercet, et inter
Dura jacet pernox instrato saxa cubili,
Frondibus hirsutis et carice pastus acuta ;
Et tentat sese, atque irasci in cornua discit
Arboris obnixus trunco, ventosque lacessit
Ictibus, et sparsa ad pugnam proludit arena.
Post, ubi collectum robur viresque receptae,
Signa movet, praecepsque oblitum fertur 111 hostem :
Fluctus ut in medio coepit quum albescere ponto,
Longius ex altoque sinum trahit ; utque volutus
Ad terras, immane sonat per saxa, nec ipso
Monte minor procumbit 3 at ima exaestuat unda
Vorticibus, nigramque alte subjectat arenam.

Omne adeo genus in terris hominumque ferarumque,
Et genus aequoreum, pecudes, pictaeque volucres,
In finias ignemque ruunt ε amor omnibus idem.
Tempore non alio catulorum oblita leaena
Saevior erravit campis : nec funera vulgo
Tam multa informes ursi stragemque dedere
Per sylvas : tum saevus aper, tum pessima tigris z
Heu l male tum Libyae solis erratur in agris.
Nonne vides, ut tota tremor pertentet equorum
Corpora, si tantum notas odor attulit auras 2
Ac neque eos jam fraena virum, neque verbera saeva,
Non scopuli, rupesque cavae, atque objecta retardant
Flumina, correptos unda torquentia montes.
Ipse ruit, dentesque Sabellicus exacuit sus,
Et pede prosubigit terram, fricat arbore costas,
Atque hinc atquc illinc humeros ad vulnera durat.
Quid juvenis, magnum cui versat in ossibus ignem

2³0

235

2⁴0

545

250

251⁶

