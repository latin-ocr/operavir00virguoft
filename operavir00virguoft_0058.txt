48

VIRGILII GEORGICA.

Agricola incurvo terram dimovit aratro .
Hinc anni labor 3 hinc patriam, parvosque nepotes
Sustinet z hinc armenta boum, meritosque juvencos.
N ec requies, quin aut pomis exuberet annus,
Aut foetu pecorum, aut Cerealis mergite culmi ;
Proventuque oneret sulcos, atque horrea vincat.
Venit hiems 3 teritur Sicyonia bacca trapetis ς
Glande sues laeti redeunt ; dant arbuta sylvae ;
Et varios ponit foetus autumnus 3 et alte
Mitis in apricis coquitur vindemia saxis.
Interea dulces pendent circum oscula nati ;
Casta pudicitiam servat domus ; ubera vaccae
Lactea demittunt: pinguesque in gramine laeto
Inter se adversis luctantur cornibus hoedi.
Ipse dies agitat festos ; fususque per herbam,
Ignis ubi in medio, et socii cratera coronant,
Te libans, Lenaee, vocat 3 pecorisque magistris
Velocis jaculi certamina ponit in ulmo,
corporaque agresti nudant praedura palaestra.
Hanc olim veteres vitam coluere Sabini,
Hanc Remus et frater ε sic fortis Etruria crevit ;
Scilicet et rerum facta est pulcherrima Roma,
Septemque una sibi muro circumdedit arces,
Ante etiam sceptrum Dictaei regis, et ante
Impia quam eaesis gens est epulata juvencis,
Aureus hanc vitam in terris Saturnus agebat
Necdum etiam audierant inflari classica, necdum
Impositos duris crepitare incudibus enses.

Sed nos immensum spatiis confecimus aequor,
Et jam tempus equum fumantia solvere colla.

LIBER TERTIUS.

ΤΕ quoque, magna Pales, et te, memorande, canemus,
Pastor ab Amphryso 3 VOS, sylvae, amnesque Lycaei.
Cetera, quae vacuas tenuissent carmina mentes,

Omnia jam vulgata. Quis aut Eurysthea (lumin,
Aut illaudati nescit Busiridis aras ‘l

Cui non dictus Hylas puer, et Latonia Delos?

512»

525

exau

55³5

