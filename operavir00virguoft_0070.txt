60

VIRGILH GE ORGICA.

Dira per incautum serpant contagia vulgus.
Non tam creber, agens hiemem, ruit aequore turbo, ‘¹⁷⁰
Quam multae pecudum pestes : nec singula morbi

Corpora corripiunt 3 sed tota aestiva repente,

Spemque, gregemque simul, cunctamque ab origine gentem.
Tum sciat, aerias Alpes et Norica si quis

Castella in tumulis, et Iapydis arva Timavi, ⁴⁷⁵
Nunc quoque post tanto videat, desertaque regna
Pastorum, et longe saltus lateque vacantes.

Hic quondam morbo coeli miseranda coorta est
Tempestas, totoque autumni incanduit aestu,

Et genus omne neci pecudum dedit, omne ferarum,
Corrupitque lacus, infecit pabula tabo.

N ec via mortis erat simplex, sed ubi ignea venis
Omnibus acta sitis miseros adduxerat artus ;
Rursus abundabat fluidus liquor, omniaque in sc
Ossa minutatim morbo collapsa trahebat. *¹⁸⁵
Saepe in honore Deum medio stans hostia ad aram,

Lanea dum nivea circumdatur infula vitta,

Inter cunctantes cecidit moribunda ministros.

Aut si quam ferro mactaverat ante sacerdos,

Inde neque impositis ardent altaria fibris, ⁴¹⁹⁰
N ec responsa potest consultus reddere vates 3

Ac Vix suppositi tinguntur sanguine cultri,

Summaque jejuna sanie infuscatur arena.

Hinc laetis vituli vulgo moriuntur in herbis,

Et dulces animas plena ad praesepia reddunt. ⁴⁹⁵
Hinc canibus blandis rabies venit, et quatit aegros
Tussis anhela sues, ac faucibus angit obesis.
Labitur infelix, studiorum atque immemor herbae,
Victor equus, fontesque avertitur, et pede terram
Crebra ferit : demissae aures ; incertus ibidem
Sudor, et ille quidem morituris frigidus 3 aret
Pellis, et ad tactum tractanti dura resistit.

Haec ante exitium primis dant signa diebus ε

Sin in processu coepit crudescere morbus,

Tum vero ardentes oculi, atque attractus ab alto
Spiritus interdum gemitu gravis ; imaque longo
Ilia singultu tendunt ; it naribus ater

Sanguis, et obsessas fauces premit aspera lingua.
Profuit inserto latices infundere cornu

Lenaeos ; ea visa salus morientibus una.

480

5⁰⁰

⁵0⁵

³1⁰

