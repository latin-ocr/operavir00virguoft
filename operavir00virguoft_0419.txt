LIBER ΧΠ.

Quadrijugo vehitur curru, cui tempora circum
Aurati bis sex radii fulgentia cingunt,

Solis avi specimen3 bigis it Turnus in albis,

Bina manu lato crispans hastilia ferro.

Hinc pater AEneas, Romanae stirpis origo,

Sidereo flagrans clypeo et coelestibus armi,

Et juxta Asca-nius, magnae spes altera Romae,
Procedant castris: puraque in veste sacerdos
setigeri foetum suis, intonsamque bidentem
Attulit, admovitque pecus flagrantibus aris.

Illi ad surgentem conversi lumina Solem,

Dant fruges manibus salsas, et tempora ferro
Summa notant pecudum, paterisque altaria libant.
Tum pius AEneas stricto sic ense precatur:

“ Esto nunc Sol testis, et haec mihi Terra vocanti,
Quam propter tantos potui perferre labores ;

Et Pater omnipotens ; et tu, Saturnia Juno,

221

165

170

Jam melior, jam, Diva, preoor3 tuque, inclyte Mavors,

Cuncta tuo qui bella, pater, sub numine torques;
Fontesque, Fluviosque voco; quaeque AEtheris alti
Relligio, et quae coeruleo sunt numina ponto 3
Cesserit Ausonio si fors victoria Turno,

Convenit Evandri victos discedere ad urbem;
Cedet Iulus agris3 nec post arma ulla rebelles ·
AEneadae referunt, ferrove haec regua lacessent:
Sin nostrum annuerit nobis Victoria Martem

(Ut potius reor, et potius Di numine firment),
Non ego nec Teucris Italos parere jubebo,

Nec mihi regna peto: paribus se legibus ambae
Invictae gentes aeterna in foedera mittant.

Sacra Deosque dabo: socer arma Latinus habeto,
Imperium solemne socer: mihi· moenia Teucri
Constituent, urbique dabit Lavinia nomen.''

Sic prior AEneas: sequitur sic deinde Latinus,
Suspiciens coelum, tenditque ad sidera dextram:
“Haec eadem, AEnea, Terram, Mare, Sidera juro,
Latonaeque genus duplex, J anumque bifrontem,
Vimque Deum infernam, et duri sacraria Ditis ;
Audiat haec Genitor, qui foedera fulmine sancit ;
Tango aras ; mediosque ignes, et numina testor ;
Nulla dies pacem hanc Italis nec foedera rumpet,
Quo res cunque cadent ; nec me vis ulla volentem

150

135

19⁰

195

