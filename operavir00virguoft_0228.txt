:3 0

VIRGILII AENEIS.

Testor, in occasu vestro, nec tela, nec ullas
Vitavisse vices Danaum 3 et, si fata fuissent
Ut caderem, meruisse manu. Divellimur inde,
Iphitus ct Pelias mecum ; quorum Iphitus aevo
J am gravior, Pelias et vulnere tardus Ulixi ;
Protinus ad sedes Priami clamore vocati.

Hic vero ingentem pugnam, ceu cetera nusquam
Bella forent, nulli tota morerentur in urbe3
Sic Martem indomitum Danaosque ad tecta mentes
Cernimus, obsessumque acta testudine limen.
Haerent parietibus scalae, postesque sub ipsos
N ituntur gradibus, clypeosque ad tela sinistris
Protecti objiciunt, prensant fastigia dextris.
Dardanidae contra turres ac tecta domorum
Culmina convellunt ; his se, quando ultima cernunt,
Extrema jam in morte parant defendere telis ;
Auratasque trabes, veterum decora alta parentum,
Devolvunt : alii strictis mucronibus imas
Obsidere fores, has servant agmine denso.
Instaurati animi regis succurrere tectis,
Auxilioque levare viros vimque addere victis.

Limen erat, caecaeque fores, et pervius usus
Tectorum inter se Priami, postesque relicti
A tergo : infelix qua se, dum regna manebant,
Saepius Andromache ferre incomitata solebat
Ad soceros, et avo puerum Astyanacta trahebat.
Evado ad summi fastigia culminis, unde
Tela manu miseri jactabant irrita Teucri.
Turrim in praecipiti stantem summisque sub astra
Eductam tectis, unde omnis Troja videri,
Et Danaum solitae naves et'Achaica castra,
Aggressi ferro circum, qua summa labantes
‚Juncturas tabulata dabant, convellimus altis
Sedibus, impulimusque ; ea lapsa repente ruinam
Cum sonitu trahit, et Danaam super agmina late
Incidit. Ast alii subeunt ; nec saxa, nec ullum
Telorum interea cessat genus.

Vestibulum ante ipsum primoque in limine Pyrrhus

Exsultat, telis et luce coruscus ahena :

Qualis ubi in lucem coluber mala gramina pastus,
Frigida sub teira tumidum quem bruma tegebat,
Nunc positis novus exuviis, nitidusque juventa,

⁴³⁵

44⁰

445

4⁶⁰

45⁵

⁴6⁰

465

470

