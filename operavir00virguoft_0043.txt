LIBER 1.

Nequicquam seros exercet noctua cantus.
Apparet liquido sublimis in aere Nisus,

Et pro purpureo poenas dat Scylla capillo
Quacunque illa levem fugiens secat aethera pennis,
Ecce inimicus, atrox, magno stridore per auras
Insequitur Nisus z qua se fert Nisus ad auras,
Illa levem fugiens raptim secat aethera pennis.
Tum liquidas corvi presso ter gutture Voces
Aut quater ingeminant ; et saepe cubilibus altis,
Nescio qua praeter solitum dulcedine laeti,

Inter se foliis strepitant ε juvat, imbribus actis,
Progeniem parvam, dulcesque revisere nidos.
Haud equidem credo, quia sit divinitus illis
Ingenium, aut rerum fato prudentia major :
Verum, ubi tempestas et coeli mobilis humor
Mutavere vias, et J upiter uvidus Austris
Densat erant quae rara modo, et quae densa relaxat ;
Vertuntur species animorum, et pectora motus
Nunc alios, alios, dum nubila ventus agebat,
Concipiunt : hinc ille avium concentus in agris,
Et laetae pecudeS, et ovantes gutture corvi.

Si vero Solem ad rapidum Lunasque sequentes
Ordine respicies, nunquam te crastina fallet
Hora, neque insidiis noctis capiere serenae.
Luna, revertentes quum primum colligit ignes,
Si nigrmn obscuro comprenderit aera cornu,
Maximus agricolis pelagoque parabitur imber 3
At, si virgineum suffuderit ore ruborem,

Ventus erit : vento semper rubet aurea Phoebe.
Sin ortu quarto (namque is certissimus auctor)
Pura, neque obtusis per coelum cornibus ibit,
Totus et ille dies, et qui nascentur ab illo
Exactum ad mensem, pluvia ventisque carebunt ε
Votaque servati solvent in littore nautae

Glauco, et Panopeae, et Inoo Melicertae.

Sol quoque et exoriens, et quum se condit in undas,
Signa dabit : solem certissima signa sequuntur,
Et quae mane refert, ct quae surgentibus astris.
Ille ubi nascentem maculis variaverit ortum
Conditus in nubem, medioque refugerit orbe,
Suspecti tibi sint imbres ; namque urget ab alto

Arboribusque satisque Notus, pecorique sinister.
o 3

33

⁴05

410

415

⁸20

425

1:3⁵

⁴00

