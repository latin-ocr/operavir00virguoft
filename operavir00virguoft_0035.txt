 

LIBER 1.

At si non fuerit tellus foecunda, sub ipsum
Arcturum tenui sat erit suspendere sulco:

Illic, officiant laetis ne frugibus herbae;

Hic, sterilem exiguus ne deserat humor arenam.
Alternis idem tonsas cessare novales,

Et segnem patiere situ durescere campum.

Aut ibi flava sereS, mutato sidere, farra,

Unde prius laetum siliqua quassante legumen,
Aut tenues foetus viciae, tristisque lupini
Sustuleris fragiles calamos sylvamque sonantem.
Urit enim lini campum seges, urit avenae 3
Urunt Lethaeo perfusa papavera somno.

Sed tamen alternis facilis labor: arida tantum
Ne saturare fimo pingui pudeat sola ; neve
Effoetos cinerem immundum jactare per agros.

Sic quoque mutatis requiescunt foetibus arva 3

Nec nulla interea est inaratae gratia terrae.

Saepe etiam steriles incendere profuit agros,

Atque levem stipulam crepitantibus urere flammis :
Sive inde occultas vires et pabula terrae

Pinguia concipiunt 3 sive illis omne per ignem
Excoquitur vitium, atque exsudat inutilis humor ς
Seu plures calor ille vias et caeca relaxat
Spiramenta, novas veniat qua succus in herbas ς
Seu durat magis, et venas adstringit hiantes,

Ne tenues pluviae, rapidive potentia solis

Acrior, aut Boreae penetrabile frigus adurat.
Multum adeo, rastris glebas qui frangit inertes,
Vimineasque trahit crates, juvat arva 3 neque illum
Flava Ceres alto nequicquam spectat Olympo :

Et qui, proscisso quae suscitat aequore terga,
Rursus in obliquum verso perrumpit aratro,
Exercetque frequens tellurem, atque im11›erat arvis.

Humida solstitia atque hiemes orate serenas,

Agricolae: hiberno laetissima pulvere farra,

Laetus ager ; nullo tantum se Mysia cultu

J aetat, et ipsa suas mirantur Gargara messes.
Quid dicam, jacto qui semine cominus arva
Insequitur, cumulosque ruit male pinguis arenae 3
Deinde satis fluvium inducit, rivosque sequentes ’ζ
Et quum exustus ager morientibus aestuat herbis,
Ecce supercilio clivosi tramitis undam

25

76

95

ιυυ

1υῆ

