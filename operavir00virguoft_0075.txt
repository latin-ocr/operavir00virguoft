LIBER 1v.

Ire iter, aut castris audebit vellere signa.
Invitent croceis halantes floribus horti 3
Et custos furum atque avium, cum falce saligna,
Hellespontiaci servet tutela Priapi.
Ipse, thymum pinosque ferens de montibus altis,
Tecta serat late circum, cui talia curae ;
Ipse labore manum duro terat ; ipse feraces
Figat humo plantaS, et amicos irriget imbres,
Atque equidem, extremo ni jam sub fine laborum
Vela traham, et 'terris festinem advertere proram,
Forsitan et pingues hortos quae cura colendi
Ornaret, canerem, biferique rosaria Paesti 3
Quoque modo potis gauderent intyba rivis,
Et virides apio ripae, tortusque per herbam
Cresceret in ventrem cucumis : nec sera comantem
Narcissum, aut flexi tacuissem vimen acanthi,
Pallentesque hederas, et amantes littora myrtos.
Namque sub OEbaliae memini me turribus altis,
Qua niger humectat flaventia culta Galaesus,
Corycium Vidisse senem : cui pauca relicti
J ugera ruris erant ; nec fertilis illa juvencis,
Nec pecori opportuna seges, nec commoda Baccho.
Hic rarum tamen in dumis olus, albaque circum
Lilia verbenasque premenS, vescumque papaver,
Regum aequabat opes animis 3 seraque revertens
Nocte domum, dapibus mensas onerabat inemtiS.
Primus vere rosam, atque auctumno carpere poma 3
Et quum tristis hiems etiam nunc frigore saxa
Rumperet, et glacie cursus fraenaret aquarum,
Ille comam mollis jam tondebat hyacinthi,
AEstatem increpitans seram, Zephyrosque morantes.
Ergo apibus foetis idem atque examine multo
Primus abundare, et spumantia cogere pressis
Mella favis t illi tiliae, atque uberrima pinus :
Quotque in flore novo pomis se fertilis arbos
Induerat, totidem auctumno matura tenebat.
Ille etiam seras in versum distulit ulmos,
Eduramque pirum, et spinos jam pruna ferentes,
Jamque ministrantem platanum potantibus umbras
Verum haec ipse equidem, spatiis exclusus iniquis,
Praetereo, atque aliis post commemoranda relinquo.
N unc age, naturas apibus quas J upiter ipse

ό

65

no

115

120

125

130

1³³

1⁰

146

