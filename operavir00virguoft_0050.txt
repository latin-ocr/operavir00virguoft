40

VIRGILH GE ORGICA.

Nunc locus arvorum ingeniis ; quae robora cuique,
Quis color, et quae sit rebus natura ferendis.
Difficiles primum terrae, collesque maligni,

Tenuis ubi argilla, et dumosis calculus arvis,
Palladia gaudent sylva vivacis olivae.

Indicio est, tractu surgens oleaster eodem
Plurimus, et strati baccis sylvestribus agri.

At quae pinguis humus, dulcique uligine laeta,
Quique frequens herbis et fertilis ubere campus,
Qualem saepe cava montis convalle solemus
Despicere : huc summis liquuntur rupibus amnes,
Felicemque trahunt limum ; quique editus Austro.
Et filicem curvis invisam pascit aratris ;

Hic tibi praevalidas olim multoque fluentes
Sufficiet Baccho vites 3 hic fertilis uvae,

Hic laticis ; qualem pateris libamus et auro,
Inflavit quum pinguis ebur Tyrrhenus ad aras,
Lancibus et pandis fumantia reddimus exta.

Sin armenta magis studium vitulosque tueri,

Aut foetus ovium, aut urentes culta capellas ;
Saltus et saturi petito longinqua Tarenti,

Et qualem infelix amisit Mantua campum,
Pascentem niveos herboso flumine cycnos.

Non liquidi gregibus sontes, non gramina deerunt 3
Et quantum longis carpent armenta diebus,
Exigua tantum gelidus ros nocte reponet.

Nigra fere, et presso pinguis sub vomere, terra,
Et cui putre solum, (namque hoc imitamur arando),
Optima frumentis : non ullo ex aequore cernes
Plura domum tardis decedere plaustra juvencis ;
Aut unde iratus sylvam devexit arator,

Et nemora evertit multos ignava per annos,
Antiquasque domos avium cum stirpibus imis
Eruit ε illae altum nidis petiere relictis z

At rudis enituit impulso vomere campus.

Nam jejuna quidem clivosi glarea ruris

Vix humiles apibus casias, roremque ministrat ;
Et tophus scaber, et nigris exesa chelydris

Creta, negant alios aeque serpentibus agros
Dulcem ferrc cibum, et curvas praebere latebras,
Quae tenuem exhalat nebulam, fumosque volucres,
Et bibit humorem, et, quum vult, ex se ipsa remittit ;

180

185

190

195

5³0⁰

20³

210

215

