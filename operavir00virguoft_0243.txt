LIBER 111.

Semesam praedam et vestigia foeda relinquunt.

Una in praecelsa consedit rupe Celaeno,

Infelix vates, rumpitque hanc pectore vocem ε

“ Bellum etiam pro caede boum stratisque juvencis,

Laomedonffiadae, bellumne inferre paratis,

Et patrio insontes Harpyias pellere reguo 2

Accipite ergo animis atque haec mea figite dicta :

Quae Phoebo pater omnipotens, mihi Phoebus Apollo

Praedixit, vobis furiarum ego maxima pando :

Italiam cursu petitis ; ventisque vocatis

Ibitis Italiam, portusque intrare h‘cebit ;

Sed non aute datam cingetis moenibus urbem,

Quam vos dira fames nostraeque injuria caedis

Ambesas subigat malis absumere mensas.'’

Dixit : et in sylvam pennis ablata refugit.

At sociis subita gelidus formidine sanguis

Diriguit ; cecidere animi ; nec jam amplius armis,

Sed votis precibusque jubent exposcere pacem,

Sive Deae, seu sint dirae obscoenaeque volucres.

At pater Anchises, passis de littore palmis,

Numina magna vocat, meritosque indicit honores z

“ Di, prohibete minas ; Di, talem avertite casum,

Et placidi servate pios. '' Tum littore funem

Diripere‚ excussosque jubet laxare rudentes.
Tendunt vela Noti .’ ferimur spumantibus undis,

Qua cursum ventusque gubernatorque vocabant.

J am medio apparet fluctu nemorosa Zacynthos,

Dulichiumque, Sameque, et Neritos ardua saxis

Effugimus scopulos Ithacae, Lae'rtia regna,

Et terram altricem saevi execramur Ulyssi.

Mox et Leucatae nimbosa cacumina montis,

Et formidatus nautis aperitur Apollo.

Hunc petimus fessi, et parvae succedimus urbi 3

Ancora de prora jacitur, stant littore puppes.

Ergo insperata tandem tellure potiti,

Lustramurque J ovi votisque incendimus aras ;

Actiaque Iliacis celebramus littora ludis.

Exercent patrias oleo labente palaestras

Nudati socii : juvat evasisse tot urbes

Argolicas, mediosque fugam tenuisse per hostes.

Interea magnum sol circumvolvitur annum,

Et glacialis hiems aquilonibus asperat midas.

45

245

25⁵

