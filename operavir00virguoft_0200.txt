VIRGILII AENEIS.

Hinc populum late regem belloque superbum

Venturum excidio Libyae : sic volvere Parcas,

Id metuens, veterisque memor Saturnia belli,

Prima quod ad Trojam pro caris gesserat Argis—-

Necdum etiam causae irarum, saevique dolores

Exciderant animo : manet alta mente repostum

J udicium Paridis, spretaeque injuria formae,

Et genus invisum, et rapti Ganymedis honores——

His accensa super, jactatos aequore toto

Troas, reliquias Danaum atque immitis Achilli,

Arcebat longe Latio ; multosque per annos

Errabant acti fatis maria omnia circum.

Tantae molis erat Romanam condere gentem !
Vix e conspectu Siculae telluris in altum

Vela dabant laeti, et spumas salis aere ruebant :

Quum J uno, {eternum servans sub pectore vuln Α,

Haec secum ε “ Mene incepto desistere victam,

N ec posse Italia Teucrorum avertere regem 2

Quippe vetor fatis! Pallasne exurere classem

Argivum, atque ipsos potuit submergere ponto,

Unius ob noxam, et furias Ajacis Oilei ?

Ipsa, J ovis rapidum jaculata e nubibus ignem,

Disjecitque rates evertitque aequora ventis :

Illum exspirantem transfixo pectore flammas

Turbine corripuit scopuloque infixit acuto.

Ast ego, quae Divum incedo regina, ,J ovisque

Et soror et conjux, una cum gente tot annos

Bella gero. Et quisquam numen J unonis adoret

Praeterea, aut supplex aris imponat honorem 'l’'
Talia flammato secum Dea corde volutans,

N imborum in patriam, loca foeta furentibus Austris,

AEoliam, venit, Hic vasto rex AEolus antro

Luctantes ventos tempestatesque sonoras

Imperio premit, ac vinclis et carcere fraenai.

Illi indignantes magno cum murmure montis

Circum claustra fremunt : celsa sedet AEolus arce

Sceptra tenens, mollitque animos et temperat iras.

Ni faciat, maria ac terras coelumque profundum

Quippe ferant rapidi secum, verrantque per auras.

Sed pater omnipotens speluncis abdidit atris,

Hoc metuens ; molemque et montes insuper altos

Imposuit ; regemque dedit, qui foedere certo

41)

ὁ)

Μ’

 

