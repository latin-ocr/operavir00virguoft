62

VIRGILII GE ORG ICA.

Inque dies avidum surgens caput altius effert.
Balatu pecorum, et crebris mugitibus, amnes
Arentesque sonant ripae, collesque supini.

Jamque catervatim dat stragem, atque aggerat ipsis
In stabulis turpi dilapsa cadavera tabo :

Donec humo tegere, ac foveis abscondere discunt.
Nam neque erat coriis usus ; nec viscera quisquam
Aut undis abolere potest, aut Vincere flamma :
Nec tondere quidem morbo illuvieque peresa
Vellera, nec telas possunt attingere putres.

Verum etiam invisos si quis tentarat amictus ;
Ardentes papulae, atque immundus olentia sudor
Membra sequebatur ; nec longo deinde moranti
Tempore contactos artus sacer ignis edebat.

LIBER QUARTUS.

PROTENUS aerii mellis coelestia dona

Exsequar 2 hanc etiam, Maecenas, aspice partem.

Admiranda tibi levium spectacula rerum,

Magnanimosque duces, totiusque ordine gentis

Mores, et studia, et populos, et praelia dicam.

In tenui labor ; at tenuis non gloria, si quem

Numina laeva sinunt auditque vocatus Apollo.
Principio sedes apibus statioque petenda,

Quo neque sit ventis aditus, (nam pabula venti

Ferre domum prohibent), neque oves haedique petulci

Floribus insultent, aut errans bucula campo

Decutiat rorem, et surgentes atterat herbas.

Absint et picti squalentia terga lacerti

Pinguibus a stabulis, meropesque, aliaeque volucres:

Et manibus Procne pectus signata cruentis·

Omnia nam late vastant, ipsasque volantes

Ore ferunt dulcem nidis immitibus escam.

At liquidi fontes, et stagna virentia musco

Adsint, et tenuis fugiens per gramina rivus ;

Palmaque vestibulum, aut ingens oleaster inumbret :

Ut, quum prima novi ducent examina reges

Vere 5110, ludetque favis emissa juventus,

Vicina invitet decedere ripa calori,

⁵⁵³

550

565

10

1⁵

⁹0

