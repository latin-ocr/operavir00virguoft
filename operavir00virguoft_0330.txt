VIRGILII AENEIS.

Pila manu, saevosque gerunt in bella dolones ;

Et tereti pugnant mucrone veruque Sabello.

Ipse pedes tegmen torquens immane leonis,
Terribili impexum seta, cum dentibus albis,
Indutus capiti ; sic regia tecta subibat

Horridus, Herculeoque humeros innexus amictu.
Tum gemini fratres Tiburtia moenia linquunt,
Fratris Tiburti dictam cognomine gentem,
Catillusque acerque Coras, Argiva juventus ;

Et primam ante aciem densa inter tela feruntur z
Ceu duo nubigenae quum vertice montis ab alto
Descendunt Centauri, Homolen Othrynque nivalem
Linquentes cursu rapido : dat euntibus ingens
Sylva locum, et magno cedunt virgulta fragore.

N ec Praenestinae fundator defuit urbis ;

Vulcano genitum pecora inter agrestia regem,
Inventumque focis omnis quem credidit aetas,
Caeculus : hunc legio late comitatur agrestis ;
Quique altum Praeneste viri, quique arva Gabinae
Junonis, gelidumque Anienem, et roscida rivis
Hernica saxa colunt 3 quos, dives Anagnia, pascis ;
Quos, Amasene pater. Non illis omnibus arina,
Nec clypei currusve sonant : pars maxima glandes
Liventis plumbi spargit 3 pars spicula gestat

Bina manu ; fulvosque lupi de pelle galeros
Tegmen habet capiti ; vestigia nuda sinistri
Instituere pedis, crudus tegit altera pero.

At Messapus equum domitor, N ei tunia proles,
Quem neque fas igni cuiquam nec sternere ferro,
J ampridem resides populos desuetaque bello
Agmina in arma vocat subito, ferrumque retractat.
Hi Fescenninas acies, AEquosque Faliscos,

Hi Soractis habent arces, Flaviniaque arva,

Et Cimini cum monte lacum, lucosque Capenos.
Ibant aequati numero, regemque canebant z

Ceu quondam nivei liquida inter nubila cycni,
Quum sese e pastu referunt, et longa canoros
Dant per colla modos : sonat amnis, et Asia longe
Pulsa palus. ·
N ec quisquam aeratas acics ex agmine tanto
Misceri putet, aeriam sed gurgite ab alto

Urgeri volucrum raucarum ad littora nubem.

655

570

(¹75

580

cas-5

6:³1)

ΕΜ»

ΤΙἫ

:m

