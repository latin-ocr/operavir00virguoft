120

VIRGILII AENEIS.

Jamque iter emensi, turres ac tecta Latinorum
Ardua cernebant juvenes, muroque subibant.
Ante urbem pueri et primaevo flore juventus
Exercentur equis, domitantque in pulvere currus ;
Aut acres tendunt arcus, aut lenta lacertis
Spicula contorquent, cursuque ictuque lacessunt.
Quum praevectus equo longaevi regis ad aures
Nuncius ingentes ignota in veste reportat
Advenisse viros 3 ille intra tecta vocari

Imperat, et solio medius consedit avito.

Tectum augustum, ingens, cen tum sublime columnis,
Urbe fuit summa, Laurentis regia Pici,
Horrendum sylvis et religione parentum.

Hic sceptra accipere, et primos attollere fasces
Regibus omen erat : hoc illis curia, templum ι
Haeo sacris sedes epulis : hic, ariete caeso,
Perpetuis soliti patres considere mensis,

Quin etiam veterum effigies ex ordine avorum
Antiqua e cedro, talusque, paterque Sabinus
Vitisator, curvam servans sub imagine falcem,
Saturnusque senex, Jamque bifrontis imago,
Vestibulo astabant 3 aliique ab origine reges,
Martiaque ob patriam pugnando vulnera passi.
Multaque praeterea sacris in postibus arma,
Captivi pendent currus, curvaeque secmes,

· Et cristae capitum, et portarum ingentia claustra,

Spiculaque, clypeique, ereptaque rostra carinis,
Ipse Quirinali lituo parvaque sedebat

Succinctus trabea, laevaque ancile gerebat

Picus, equum domitor : quem capta cupidine conjux,
Aurea percussum virga, versumque venenis,

Fecit avem Circe, sparsitque coloribus alas.

Tali intus templo Divum, patriaque Latinus

Sede sedens, Teucros ad sese in tecta vocavit 3
Atque haec ingressis placido prior edidit ore :

“ Dicite, Dardamdae‚ (neque enim nescimus et urbem
Et genUS, auditique advertitis aequore cursum),
Quid petitis 2 quae causa rates, aut cujus egentes,
Littus ad Ausonium tot per vada coerula vexit 2
Sive errore viae, seu tempestatibus acti,

(Qualia multa mari nautae patiuntur iu alto)
Fluminis intrastis ripas, portuque sedetis,

loc

165

¹7⁵

180

185>

190

195

20⁰

