LIBER XI. 213

thue volans alte raptum quum fulva draconem
Fert aquila, implicuitque pedes, atque unguibus haesit;
Saucius at serpens sinuosa volumina versat,
Arrectisque horret, squamis, et sibilat ore,
Arduus insurgens ; illa haud minus urget adunco
Luctantem rostro, simul aethera verberat alis :
Haud aliter praedam Tiburtum ex agmine Tarcho
Portat ovans. Ducis exemplum eventumque secuti
Maeonidae incurrunt. Tum fatis debitus Arruns
Velocem jaculo et multa prior arte Camillam
Circuit, et, quae sit fortuna facillima, tentat.
Qua se cunque furens medio tulit agmine virgo,
Hac Arruns subit, et tacitus vestigia lustrat 3
Qua victrix redit illa, pedemque ex hoste reportat,
Hac juvenis furtim celeres detorquet habenas:
Hos aditus, jamque hos aditus, omnemque pererrat
Undique circuitum, et certam quatit improbus hastam.
Forte sacer Cybelae Chloreus, olimque sacerdos,
Insignis longe Phrygiis fulgebat in armis ;
Spumantemque agitabat equum, quem pellis aenis
In plumam squamis auro conserta tegebat.
Ipse, peregrina ferrugine clarus et ostro,
Spicula torquebat Lycio Gortynia cor..u ;
Aureus ex humen's sonat arcus, et aurea vati
Cassida; tum croceam chlamydemque sinusque crepantes ⁷
Carbaseos fulvo in nodum collegerat auro,
Pictus acu tunicas, et barbara tegmina crurum.
Hunc virgo, sive ut templis praefigeret arma
Troia, captivo sive ut se ferret in auro
VenatriX‚ unum ex omni certamine pugnae
Caeca sequebatur 3 totumque incauta per agmen
Foemineo praedae et spoliorum ardebat amore ;
Telum ex insidiis quum tandem, tempore capto,
Concitat, et superos Arruns sic voce precatur :
“Summe Deum, sancti custos Soractis Apollo,
Quem primi colimus, cui pineus ardor acervo
Pascitur, et medium freti pietate per ignem
Cultores multa premimus vestigia pruna ;
Da, pater, hoc nostris aboleri dedecus armis,
Omnipotens. Non exuvias, pulsaeve tropaeum
Virginis, aut spolia ulla peto ; mihi cetera laudem
Facta ferent ε haec dira meo dum vulnere pestis

761

765

770

785

790

