LIBER VI.

Vix ea fatus erat, geminae quum forte columbae
Ipsa sub ora viri coelo venere volantes,
Et viridi sedere solo : tum maximus heros
Maternas agnoscit aves, laetusque precatur:
‘⁶ Este duces, 0, si qua via est, cursumque per auras
Dirigite in lucos, ubi pinguem dives opacat
Eamus humum: tuque, 0, dubiis ne defice rebus,
Diva parens.'' Sic effatus vestigia pressit,
Observans quae signa ferant, quo tendere pergant.
Pascentes illae tantum prodire volando,
Quantum acie possent oculi servare sequentum ε
Inde ubi venere ad fauces graveolentis Averni,
Tollunt se celeres, liquidumque per aera lapsae,
Sedibus optatis geminae super arbore sidunt,
Discolor unde auri per ramos aura refulsit.
Quale solet sylvis brumali frigore viscum
Fronde virere nova, quod non sua seminat arbos,
Et croceo foetu teretes circumdare truncos :
Talis erat species auri frondentis opaca
Ilice ; sic leni crepitabat bractea vento.
Corripit extemplo AEneas, avidusque refringit
Cunctantem, et vatis portat sub tecta Sibyllae.
Nec minus interea Misenum in littore Teucri
Flebant, et cineri ingrato suprema ferebant.
Principio pinguem taedis et robore secto
Ingentem struxere pyram: cui frondibus atris
Intexunt latera, et ferales ante cupressos
Constituunt, decorantque super fulgentibus armis.
Pars calidos latices et aena undantia flammis
Expediunt ; corpusque lavant frigentis et unguunt.
Fit gemitus. Tum membra toro defleta· reponunt,
Purpureasque super vestes, velamina. nota,
Conjiciunt. Pars ingenti subiere feretro,
(Triste ministerium 1) et subjectam more parentum
Aversi tenuere facem t congesta cremantur
Thurea dona, dapes, fuso crateres olivo.
Postquam collapsi cineres, et flamma quievit,
Reliquias vino et bibulam lavere favillam
Ossaque lecta cado texit Corynaeus ae'no.
Idem ter socios pura circumtulit unda,
Spargens rore levi et ramo felicis olivae :
Lustravitque viros, dixitque novissima verba.

1 §w

1951

200

¹:05

210

215

23⁰

