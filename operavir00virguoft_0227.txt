LIBER 11.

Aptemus : dolus, an virtus, quis in hoste requirat?
Arma dabunt ipsi.” Sic satus, deinde comantem
Androgei galeam, clypeique insigne decorum
Induitur ; laterique Argivum accommodat ensem.
Hoc Rhipeus, hoc ipse Dymas, omnisque juventus
Laeta facit ; spoliis se quisquc recentibus armat.
Vadimus immixti Danais, haud numine nostro ;
Multaque per caecam congressi praelia noctem
Conserimus, multos Danaum demittimus Orco.
Diffugiunt alii ad naveS, et littora cursu
Fida petunt ι pars ingentem formidine turpi
scandunt rursus equum, et nota conduntur in alvo.
Heu, nihil invitis fas quenquam fidere Divis!
Ecce, trahebatur passis Priameia virgo
Crinibus a templo Cassandra adytisque Minervae,
Ad coelum tendens ardentia lumina frustra,
Lumina,⁴ nam teneras arcebant vincula palmas.
Non tulit hanc speciem furiata mente Coroebus,
Et sese medium injecit moriturus in agmen.
Consequimur cuncti, et densis incurrimus armis».
Hic primum ex alto delubri culmine telis
Nostrorum obruimur, oriturque miserrima caedes,
Armorum facie, et Graiarum errore jubarum.
Tum Danai, gemitu atque ereptae virginis ira,
Undique collecti invadunt3 acerrimus Ajax,
Et gemini Atridae, Dolopumque exercitus omnis:
Adversi rupto ceu quondam turbine venti
Confligunt, Zephyrusque, Notusque, et laetus Eois
Eurus equis : stridunt sylvae, saevitque tridenti
Spumeus, atque imo Nereus ciet aequora fundo.
Illi etiam, si quos obscura nocte per umbram
Fudimus insidiis, totaque agitavimus urbe
Apparent: primi clypeos mentitaque tela
Agnoscunt, atque ora sono discordia signant.
Ilicet obruimur numero : primusque Coroebus
Penelei dextra, Divae armipotentis ad aram,
Procumbit : cadit et Rhipeus, justissimus unus
Qui fuit in Teucris, et servantissimus aequi;
Dis aliter visum : pereunt Hypanisque, Dymasque,
Confixi a sociis ε nec te tua plurima, Panthu,
Labentem pietas, nec Apollinis infula texit.
Iliaci cineres, et flamma extrema meorum,

395

⁴00

420

⁴15

⁴2⁰

⁴20

