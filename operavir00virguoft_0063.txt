LIBER ΙΙΙ.

Nec vescas salicum frondes, ulvamque palustrem 3
Sed frumenta manu carpes sata : nec tibi foetae,
More patrum, nivea implebunt mulctralia vaccae ;
Sed tota in dulces consument ubera natos

Sin ad bella magis studium, turmasque feroces,
Aut Alphea rotis praelabi fiumina Pisae,
Et J ovis in luco currus agitare volantes ;
Primus equi labor est, animos atque arma videre
Bellantum, lituosque pati, tractuque gementem
Ferre rotam, et stabulo fraenos audire sonantes z
Tum magis atque magis blandis gaudere magistri
Laudibus, et plausae sonitum cervicis amare.
Atque haeo jam primo depulsus ab ubere matris
Audiat, inque vicem det mollibus ora capistris
limandus, etiamque tremens, etiam inscius aevi„
At, tribus exactis, ubi quarta accesserit aestas,
Carpere mox gyrum incipiat, gradibusque sonare
Compositis ; sinuetque alterna volumina crurum 3
Sitque laboranti similis z tum cursibus auras
Provocet, ac per aperta volans, ceu liber habenis,
AEquora, vix summa vestigia ponat arena.
Qualis hyperboreis Aquilo, cum densus ab oris
Incubuit, Scythiaeque hiemes atque arida differt
Nubila ; tum segetes altae campique natantes
Lenibus horrescunt flabris, summaeque sonorem
Dant sylvae, longique urgent ad littora fluctus 3
Ille volat, simul arva fuga, simul aequora verrenS.
Hic vel ad Elei metas et maxima campi
Sudabit spatia, et spumas aget ore cruentas ;
Belgica vel molli melius feret esseda collo.
Tum demum crassa magnum farragine corpus

Crescere jam domitis sinito : namque ante domandum

Ingentes tollent animos ; prensique negabunt
Verbera lenta pati, et duris parere lupatis.

Sed non ulla magis vires industria firmat,
Quam Venerem et caeci stimulos avertere amoris ;
Sive boum, sive est cui gratior usus equorum.
Atque idco tauros procul atque in sola relegant

Pascua, post montem oppositum, et trans flumina lata 3

Aut intus clausos satura ad praesepia servant.
Carpit enim vires paulatim, uritque videndo

F oemina ; nec nemorum patitur meminisse, nec herbae.

53

175

180

186

120

195

200

2¹10

21⁵

