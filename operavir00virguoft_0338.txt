1 10 erfflLn AENEIS.

Nobiscum, et jam nunc sociorum assuescite monsis.'’
Haec ubi dicta, dapes jubet et sublata reponi ¹⁷⁵
Pocula, gramineoque viros locat ipse sedili ;
Praecipuumque toro et villosi pelle leonis
Accipit ABnean, solioque invitat acerno.
Tum lecti juvenes certatim araeque sacerdos
Viscera tosta ferunt taurorum, onerantque canistris ¹⁸⁰
Dona laboratae Cereris, Bacchumque ministrant.
Vescitur AEueas‚ simul et Trojana juventus,
Perpetui tergo bovis et lustralibus extis.

Postquam exempta fames, et amor compressus edendi,
Rex Evandrus ait : “ N on haec solemnia nobis,
Has ex more dapes, hanc tanti numinis aram
Vana superstitio veterumve ignara Deorum
Imposuit: saeviS, hospes Trojane, periclis
Servati facimus, meritosque novamus honores.
Jam primum saxis suspensam hanc aspice rupem : ¹⁹⁰
Disjectae procul ut moles, desertaque montis
Stat domus, et scopuli ingentem traxere ruinam.
Hic spelunca fuit, vasto submota recessu,
Semihominis Caci facies quam dira tenebat,
Solis inaccessam radiis ; semperque recenti ¹⁹⁵
Caede tepebat humus 3 foribusque affixa superbis
Ora virum tristi pendebant pellida tabo.
Huic monstro Vulcanus erat pater z illius atros
Ore vomens ignes, magna se mole ferebat.
Attulit et nobis aliquando optantibus aetas ²⁰⁰
Auxilium adventumque Dei : nam maximus ultor
Tergemini nece Geryonis spoliisque superbus,
Alcides aderat, taurosque hac victor agebat
Ingentes : vallemque boves amnemque tenebant.
At furiis Caci mens effera, ne quid inausum
Aut intentatum scelerisve dolive fuisset,
Quatuor a stabulis praestanti corpore tauros
Avertit, totidem forma superante juvencas z
Atque hos, ne qua forent pedibus vestigia rectis,
Gauda. in speluncam tractos, versique viarum'
Iudiciis raptos, saxo occultabat opaco.
Quaerentem nulla ad speluncam signa ferebant.
Interea quum jam stabulis saturata moveret
Amphitryoniades armenta, abitumque pararet,
Discessu mugire boves, atque omne querelis

185

 

205

210

