VIRGILII MORETUM.

Interdum clamat Cybalen. Erat unica custos,
Afra genus, tota patriam testante figura,

Torta comam, labroque tumens et fusca colore,
Pectore lata, iacens mammis, compressior alvo,
Cruribus exilis, spatiosa prodiga planta ;
[Continuis rimis calcanea scissa rigebant]

Hinc vocat atque arsura focis imponere ligna
Imperat et flamma gelidos adolere liquores.
Postquam implevit opus iustum versatile finem ;
Transfert inde manu fusas in cribra farinas

Et quatit ; ac remanent summo purgamina dorso,
Subsidit sincera foraminibusque liquatur
Emundata Ceres. Laevi tum protinus illam
Componit tabula, tepidas super ingerit undas 3
Contrahit admixtos tum fontes atque farinas,
Transversat durata manu, liquidoque coacto
Interdum grumos spargit sale. Iamque subactum
Laevat opus, palmisque suum dilatat in orbem,
Et notat impressis aequo discrimine quadris.
Infert inde foco—Cybale mundaverat aptum
Ante locum—testisque tegit, super aggerat ignes,
Dumque suas peragit Vulcanus testaque partes,
Simulus interea vacua non cessat in hora ;
Verum aliam sibi quaerit opem, neu sola palato
Sit non grata Ceres, quas iungat, comparat escas.
Non illi suspensa focum carnaria iuxta,

Durati sale terga suis truncique, vacabant :
Traiectus medium sparto sed caseus orbem,

Et vetus adstricti fascis pendebat anethi.

Ergo alium molitur opem sibi providus heros.
Hortus erat iunctus casulae, quem vimina pauca
Et calamo recidiva levi munibat arundo,
Exiguus spatio, variis sed fertilis herbis.

Non illi deerat, quod pauperis exigit usus :
Interdum locuples a paupere multa petebat.

N ec sumtus erat illud opu3‚ sed regula curae.

Si quando vacuum casula pluriaeve tenebant

F estave lux, si forte labor cessabat aratri ;
Horti opus illud erat. Varias deponere plantas
Norat, et occultae committere semina terrae,
Vicinosque apte cura submittere rivos.

Hic olus et late fundentes brachia betae

111

⁴5

50

