LiBER 11. 339

Ora fovent illo, et senibus medicantur anhelis. ¹²⁴⁵
Sed neque Medorum, sylvae ditissima, terra,

Ν ec pulcher Ganges, atque auro turbidus Hermus,

Laudibus Italiae certent : non Bactra, neque Indi,

Totaque thuriferis Panchaia, pinguis arenis.

Haec loca non tauri spirantes naribus ignem

Invertere, satis immanis dentibus hydri ;

N ec galeis densisque virum seges horruit hastis ε

Sed gravidae fruges, et Bacchi Massicus humor

Implevere ; tenent oleaeque, armentaque laeta.

Hinc bellator equus campo sese arduus infert ;

Hinc albi, Clitumne, greges, et maxima taurus

Victima, saepe tuo perfusi flumine sacr-o,

Romanos ad templa Deum duxere triumphos.

Hic ver assiduum, atque alienis mensibus aestas ·.

Bis gravidae pecudes, bis pomis utilis arbos.

At rabidae tigres absunt, et saeva leonum

semina 3 uec miseros fallunt aconita legentes ;

Nec rapit nnmensos orbes per humum, neque tanto

Squameus in spiram tractu se colligit anguis.

Adde tot egregias urbes, operumque laborem ;

Tot congesta manu praeruptis oppida saxis ;

Fluminaque antiquos subter labentia muros.

An mare, quod supra, memorem, quodque alluit infra Ζ

Anne lacus tantos '2 te, Lari maxime 3 teque

Fluctibus et fremitu assurgens, Benace, marino 2

An memorem portus, Lucrinoque addita claustra,

Atque indignatum magnis stridoribus aequor,

J ulia qua ponto longe sonat unda refuso,

Tyirhenusque fretis immittitur aestus Avernis 2

Haec eadem argenti rivos, aerisque metalla

Ostendit venis, atque auro plurima fluxit.

Haec genus acre virum, Marsos, pubemque Sabellam,

Assuetumque malo Ligurem, Volscosque verutos

Extulit ; haec Decios, Marios, magnosque Camillos,

Scipiadas duros bello ; et te, maxime Oaesar,

Qui nunc extremis Asiae jam victor in oris

Imbellem avertis Romanis arcibus Indum.

Salve, magna parens frugum, Saturnia tellus,

Magna virum : tibi res antiquae laudis et artis

Ingredior, sanctos ausus recludere fontes 3

Ascraeumque cano Romana per oppida carmen.

14⁰

145

150

155

'100

170

1ῗὸ

