P. VIRGILII MARONIS

MORETUM.

IAM nox hibernas bis quinque peregerat horas,
Excubitorque diem cantu praedixerat ales :
Simulus exigui cultor cum rusticus agri,

Tristia venturae metuens ieiunia lucis,

Membra levat sensim w'li demissa grabato,
Sollicitaque manu tenebras explorat inertes,
Vestigatque focum, laesus quem denique sensit.
Parvulus exusto remanebat stipite fumus,

Et cinis obductae celabat lumina prunae.
Admovet his pronam submissa fronte lucernam,
Et producit acu stupas humore carentes,
Excitat et crebris languentem flatibus ignem.
Tandem concepto tenebrae fulgore recedunt ;
Oppositaque manu lumen defendit ab aura,

Et reserat casulae, quae praevidet, ostia clavi.
Fusus erat terra frumenti pauper acervus :
Hinc sibi depromit, quantum mensura patebat,
Quae bis 111 octonas excurrit pondere libras,
Inde abit adsistitque molae, parvaque tabella,
Quam fixam paries illos servabat 111 usus,
Lumina fida locat ; geminos tum veste lacertos
Liberat, et, cinctus villosae tegmine caprae,
Praeverrit cauda silices geminumque molarem.
Advocat inde manus operi, partitus utrimque ε
Laeva ministerio, dextra est intenta labori.
Haec rotat assiduis gyris et concitat orbem :
Tunsa Ceres rapido silicum decurrit ab ictu.
Interdum fessae succedit laeva sorori,
Alternatque vicos, Modo rustica carmina cantat,
Agrestique suum solatur voce laborem ;

Ιῡ

ΙΙ

911

