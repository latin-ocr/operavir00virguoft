vl nonin AE NEJS.

Gente sub Hectorea ; donee regina sacerdos,
Marte gravis, geminam partu dabit Ilia prolem.
Inde lupae fulvo nutricis tegmine laetus
Romulus excipiet gentem, et Mavortia condet
llIoenia, Romanosque suo de nomine dicet.
His ego nec metas rerum, nec tempora pono ε
Imperium sine fine dedi. Quin aspera J uno,
Quae mare nunc terrasque metu coelumque fatigat,
Consilia in melius referet, mecumque fovebit
Romanos rerum dominos gentemque togatam.
Sic placitum. Veniet lustris labentibus aetem,
Quum domus Assaraci Phthiam clarasque Mycenas
Servitio premet, ac victis dominabitur Argis.
Nascetur pulchra Trojanus origine Caesar,
Imperium Oceano, famam qui terminet astris,
Julius, a magno dimissum nomen Iulo.
Hunc tu olim coelo, spoliis Orientis onustum,
Accipies secura : vocabitur liic quoque votis.
Aspera tum positis mitescent saeoula bellis :
Cana Fides et Vesta, Remo cum fratre Quirinus,
Jura dabunt : dirae ferro et compagibus arctis·
Claudentur Belli poitae : Furor impius intus,
Saeva sedens super arma, et centum vinctus aenis
Post tergum nodis, fremet horridus ore cruento.’'
Haec ait : et Maia genitum demittit ab alto,
Ut terrae, utque novae pateant Carthaginis arces
Hospitio Teucris, ne fati nescia Dido
Finibus arceret. Volat ille per aera magnum
Remigio alarum, ac Libyze citus astitit oris :
Et jam jussa facit ; ponuntque ferocia Poeni
Corda, volente Deo. 111 primis regina quietum
Accipit in Teucros animum mentemque benignam.
At pius AEneas per noctem plurima volvens,
Ut primum lux alma slata est, exire, locosque
Explorare novos ; quas vento accesserit oras,
Qui teneant (nam inculta videt) hominesne feraene,
Quaerere constituit, sociisque exacta referre.
Classem in convexo nemorum, sub rupe cavata,
Arboribus clausam circum atque horrentibus umbris,
Occulit ; ipse uno graditur comitatus Achate,
Bina manu lato crispans hastilia ferro.
Cui mater media sese tulit obvia sylva,

:so

285

295

300

305

:110

