VIRGILII AENEIS.

Tondentes campum late candore nivali :

Et pater Anchises ε “ Bellum, o terra hospita, portas :

Bello armantur equi: bellum haec armenta minantur :
Sed tamen idem olim curru succedere sueti
Quadrupedes, et fraena jugo concordia ferre :

Spes est pacis‚’' ait. Tum numina sancta precamur
Palladis armisonae, quse prima accepit ovantes;

Et capita ante aras Phrygio velamur amictu ;
Praeceptisquc Heleni, dederat quae maxima, rite

J unoni Argivae jussos adolemus honores.

Haud mora : continuo, perfectis ordine votis,
Cornua velatarum obvertimus antennarum,
Graiugenumque domos, suspectaque linquimus arva.
Hinc sinus Herculei, si vera est fama, Tarenti
Cernitur. Attollit se diva Lacinia contra,
Caulonisque arces, et navifragum Scylacaeum.

Tum procul e fluctu Trinacria cernitur AEtna3

Et gemitum ingentem pelagi, pulsataque saxa
Audimus longe, fractasque ad littora voces 3
Exsultantque vada, atque aestu miscentur arenae.
Et pater Anchises : ‘⁶ Nimirum heec illa Charybdis ;
Hos Helenus scopulos, haec saxa horrenda canebat:
Eripite, o socii, pariterque insurgite remis.''

Haud minus ac jussi faciunt: primusque rudentem
Contorsit laevas proram Palinurus ad undas ;
Laevam cuncta cohors remis ventisque petivit.
Tollimur in ccelum curvato gurgite, et idem
Subducta ad Manes imos desidimus unda.

Ter scopuli clamorem inter cava saxa dedere 3

Ter spumam elisam et rorantia vidimus astra.
Interea fessos ventus cum sole reliquit3

Ignarique viae Cyclopum allabimur oris.

Portus ab accessu ventorum immotus et ingens
Ipse ; sed horrificis juxta tonat AEtna ruinis,
Interdumque atram prorumpit ad aethera nubem,
Turbine fumantem piceo et candente favilla 3
Attollitque globos flammarum, et sidera lambit:
Interdum scopulos avulsaque viscera montis
Erigit eructans, liquefactaque saxa sub auras
Cum gemitu glomerat, fundoque exaestuat imo.
Fama est, Enceladi semiustum fulmi'ie corpus
Urgeri molo hae, ingentemque insuper [lituum

540

545

550

655

560

5an

570

575

 

