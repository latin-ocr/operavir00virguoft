 

LIBER 1v. 73

111 sese redit, atque hominis tandem ore locutus :—
“ Nam quis te, juvenum confidentissime, nostras

J ussit adire domos 2 quidve hinc petis 2³² inquit. At ille :—
“ Scis, Proteu, scis ipse ; neque est te fallere cuiquam.
Sed tu desine velle ε Deum praecepta secuti

Venimus 11110, lapsis quaesitum oracula rebus„

Tantum effatus : ad haec vates vi denique multa
Ardentes oculos intorsit lumine glauco 3

Et graviter frendens, sic fatis ora resolvit :—

“ Non te nullius exercent numinis irae 3

Magna luis commissa : tibi has miserabilis Orpheus
Haudquaquam ob meritum poenaS‚ ni fata resistant,
Suscitat, et rapta graviter pro conjuge saevit.

Illa quidem, dum te fugeret per flumina praeccPS,
Immanem ante pedes hydrum moritura puella
Servantem ripas alta non vidit in herba.

At chorus aequalis Dryadum clamore supremos
Implerunt montes : flerunt Rhodopeiae arces,

Altaque, Pangaea‚ et Rhesi Mavortia tellus,

Atque Getae, atque Hebrus, et Actias Orithyia.

Ipse, cava solans aegrum testudine amorem,

Te, dulcis conjux, te, solo in littore secum,

Te, veniente die, te, decedente, canebat.

Taenarias etiam fauces, alta ostia Ditis,

Et caligantem nigra formidine lucum

Ingressus, Manesque adiit⁷ Regemque tremendum,

N esciaque humanis precibus mansuescere corda.

At cantu commotae Erebi de sedibus imis

Umbrae ibant tenues, simulacraque lucc carentum ς,
Quam multa in sylvis avium se millia condunt,

Vesper ubi, aut hibernus agit de montibus imber :
Matres, atque viri, defunctaque corpora vita ⁴75
Magnanimum heroum, pueri, innuptaeque puellae,
Impositique rogis juvenes ante ora parentum ;
Quos circum limus niger, et deformis arundo
Cocyti, tardaque palus inamabilis unda

Alligat‚ 01 novies Styx interfusa coercet.

Quin ipsae stupuere domus, atque intima leti
Tartara, coeruleosque implexae crinibus angues
Eumenides ; tenuitque inhians tria Cerberus ora· 3
Atque Ixionii cantu rota constitit orbis.

Jamque pedem referens, casus evaserat omncs ;
r,

445

⁴50

⁴⁵

⁴16¹*

465

'¹7¹¹

48(

⁴⁸35

