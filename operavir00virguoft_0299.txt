1211}ssss VI.

Luctus et ultrices posuere cubilia Curae t
Pallentesque habitant M orbi, tristisque Senectus,
Et Metus, et malesuada Fames, et turpis Egestas,
Terribiles visu formae ; Letumque, Labosque ;
Tum consanguineus Leti Sopor, et mala mentis
Gaudia, mortiferumque adverso in limine Bellum,
Fen'eique Eumenidum thalami, et Discordia demens,
Vipereum crinem vittis innexa cruentis.

In medio ramos annosaque brachia pandit

Ulmus opaca, ingens ; quam sedem Somnia vulgo
Vana tenere ferunt, foliisque sub omnibus haerent.
Multaque praeterea variarum monstra ferarum,
Centauri in foribus stabulant, Scyllaeque biformes,
Et centumgeminus Briareus, ac bellua Lernae
Horrendum stridens, flammisque armata Chimaera,
Gorgones, Harpyiaeque, et forma tricorporis umbrae.
Corripit hic subita trepidus fonnidine ferrum
AEneas, strictamque aciem venientibus offert3

Et, ni docta comes tenues sine corpore vitas
Admoneat volitare cava sub imagine formae,
Irruat, et frustra ferro diverberet umbras.

Hinc via Tartarei quae fert Acherontis ad undas.
Turbidus hic coeno vastaque voragine gurges
AEstuat, atque omnem Cocyto eructat arenam.
Portitor has horrendus aquas et fiumina servat
Terribili squalore Charon: cui plurima mento
Canities inculta jacet; stant lumina flamm&
Sordidus ex humeris nodo dependet amictus.

Ipse ratem conto subigit, velisque ministrat,

Et ferruginea subvectat corpora cymba 3

Jam senior ; secl cruda Deo viridisque senectus.
Huc omnis turba ad ripas effusa ruebat 3

Matres, atque viri, defunctaque corpora vita
Magnanimum heroum, pueri innuptaeque puellae,
Impositique rogis juvenes ante ora parentum.
Quam multa in sylvis autumni frigore primo
Lapsa cadunt folia, aut ad terram gurgite ab alto
Quam multae glomerantur aves, ubi frigidus annus
Trans pontum fugat, et terris immittit apricis ;
Stabant orantes primi transmittere cursum,
Tendebantque manus ripae ulterioris amore :
Navita sed tristis nunc hos, nunc accipit illos;

101

230

25.

29⁴»

295

3011

305

3111

31³

