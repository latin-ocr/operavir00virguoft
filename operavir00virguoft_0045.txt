 

menn 11. 35

N on alias coelo ceciderunt plura sereno

Fulgura, nec diri toties arsere cometae.

Ergo inter sese paribus concurrere telis

Romanas acies iterum videre Phihppi : ⁴⁹⁰
N ec fuit indignum Superis, bis sanguine nostro
Emathiam et latos Haemi pinguescere campos.
Scilicet et tempus veniet, quum finibus illis
Agricola, incurvo terram molitus aratro,

Exesa inveniet scabra rubigine pila,

Aut gravibus rastris galeas pulsabit inanes,
Grandiaque effossis mirabitur ossa sepulchris.

Dii patrii Indigetes, et Romule, Vestaque mater,
Quae Tuscum Tiberim et Romana palatia servas,
Hunc saltem everso juvenem succurrere saeolo
Ne prohibete ! Satis jampridem sanguine nostro
Laomedonteae luimus perjuria Trojae.

J ampridem nobis coeli te regia, Caesar,

Invidet, atque hominum queritur curare triumphos ε
Quippe ubi fas versum atque nefas; tot bella per orbcm;
Tam multae scelerum facies 3 non ullus aratro
Dignus honos ; squalent abductis arva colonis ;

Et curvae rigidum falces conflantur in ensem.

Hinc movet Euphrates, illinc Germania bellum 3
Vicinue ruptis inter se legibus urbes

Arma ferunt ; saevit toto Mars impius orbe :

Ut, quum carceribus sese effudere quadrigae,
Addunt in spatia ; et, frustra retinacula tendens,
Fertur equis auriga, neque audit currus habenas.

⁴95

50⁰

505

510

LIBER SECUNDUS.

HACTENUS arvorum cultus, et sidera coeli :

N unc te, Bacche, canam, necnon sylvestria tecum
Virgulta, et prolem tarde crescentis olivae.

Huc, pater o Lenaee ! tuis hic omnia plena
Muneribus ; tibi pampineo gravidus autumno
Floret ager, spumat plenis vindemia labris.

Huc, pater o Lenaee, veni 3 nudataque musto
Tinge novo mecum direptis crura cothurnis.

