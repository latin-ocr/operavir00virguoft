LIBER 11.

Nam soepe incautis pastoribus excidit iguis,
Qui, furtim pingui primum sub cortice tectus,
Robora comprendit, frondesque elapsus in altas
Ingentem coelo sonitum dedit ; inde secutus
Per ramos victor, perque alta cacumina regnat,
Et totum involvit flammis nemus, et ruit atram
Ad eoelum picea crassus caligine nubem t
Praesertim si tempestas a vertice sylvis
Incubuit, glomeratque ferens incendia ventus.
Hoc ubi, non a stirpe valent, caesaeque reverti
Possunt, atque ‘ima similes revirescere terra :
Infelix superat foliis oleaster amaris.

N ec tibi tam prudens quisquam persuadeat auctor
Tellurem Borea rigidam spirante moveri.
Rura gelu tum claudit hiems, nec semine jacto
Concretam patitur radicem affigere terrae.
Optima vinetis satio est, quum vere rubenti
Candida venit avis, longis invisa colubris ;
Prima vel autumni sub frigora, quum rapidus Sol

Nondum hiemem contingit equis, jam praeterit {estas⁸

Ver adeo frondi nemorum, ver utile sylvis ;

Vere tument terrae, et genitalia semina poscunt.
Tum pater omnipotens foecundis imbribus rEther
Conjugis in gremium lretae descendit, et onmes
Magnus alit, magno commixtus corpore, foetus.
Avia tum resonant avibus virgulta canoris,

Et Venerem certis repetunt armenta diebus.
Parturit almus ager ; Zephyrique tepentibus auris
Laxant arva sinus ; superat tener omnibus humor :
Inque novos soles audent se germina tuto

Credere ; nec metuit surgentes'pampinus Austros,
Aut actum coelo magnis Aquilonibus imbrem z
Sed trudit gemmas, et frondes explieat omnes.
Non alios prima crescentis origine mundi

Illuxisse dies, aliumve habuisse tenorem
Crediderim ι ver illud erat ; ver magnus agebat
Orbis, et hibernis parcebant flatibus Euri ;

Quum primae lucem pecudes hausere, virumque
Ferrea progenies duris caput extulit arvis,
Immissaeque ferae sylvis, et sidera coelo.

Nec res huno tenerae possent perferre laborem,

Si non tanta quies iret frigusque caloremque

,Η

dno

315

825

,130

835

31ίο

