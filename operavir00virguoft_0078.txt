68

VIRGILII GEORGICA.

Aut eadem sidus fugiens ubi Piscis aquosi,
Tristior hibernas coelo descendit in undas.
Illis ira modum supra est, laesaeque venenum
Morsibus inspirant, et spicula caeca relinquunt
Affixae venis, animasque in vulnere ponunt.

Sin duram metues hiemem, parcesque futuro,
Contusosque animos et res miserabere fractas ;
At suffire thymo, cerasque recidere inanes
Quis dubitet ’.ἲ nam saepe favos ignotus adedit
Stellio 3 et lucifugis congesta cubilia blattis ;
Immunisque sedens aliena ad pabula fucus,

Aut asper crabro imparibus se immiscuit armis 3
Aut dirum tineae genus, aut invisa Minervae
Laxos 111 foribus suspendit aranea casses.

Quo magis exhaustae fuerint, hoc acrius omnes
Incumbent generis lapsi sarcire ruinas,
Complebuntque foros, et floribus horrea texent.

Si vero, quoniam casus apibus quoque nostros
Vita tulit, tristi languebunt corpora morbo 3
Quod jam non dubiis poteris cognoscere signis :
Continuo est aegris alius color ; horrida vultum
Deformat macies 3 tum corpora luce carentum
Expertant tectis, et tristia funera ducunt 3
Aut 111εο pedibus connexae ad limina pendent,
Aut intus clausis cunctantur in aedibus omnes ;
Ignavaeque fame, et contracto frigore pigrae.
Tum sonus auditur gravior, tractimque susurrant ε
Frigidus ut quondam sylvis immurmurat Auster ;
Ut mare sollicitum stridet refluentibus undis ;
AEstuat ut clausis rapidus fornacibus ignis.

Hic jam galbaneos suadebo incendere odores,
Mellaque arundineis inferre canalibus, ultro
Hortantem, et fessas ad pabula nota vocantem.
Proderit et tunsum gallae admiscere saporem,
Arentesque rosas, aut igni pinguia multo
Defrutzu vel psithia passos de vite racemos,
Cecropiumque thymum, et grave olentia centaurea.
Est etiam flos in pratis, cui nomen amello
Fecere agricolae, facilis quaerentibus herba t
Namque uno ingentem tollit de cespite silvam,
Aureus ipse ; sed in foliis, quae plurima circum
Funduntur, violae sublucet purpura nigrae.

235

240

235

250

‘255

26⁰

265

ϊὶ]

275

