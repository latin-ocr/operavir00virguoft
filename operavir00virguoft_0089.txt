VIRGILII CULEX.

Infandas scelerata manus ex caede cruenta. :
Quae gelidis bacchata iugis requievit in antro,=
Posterius poenam gnati de morte datura.

Hic etiam viridi ludentes Panes in herba

Et Satyri Dryadesque choros egere puellae
Naiadum coetu. Tantum non Orpheus Hebrum
Restantem tenuit ripis silvasque canendo,
Quantum te pernix remorantem, Diva, choreae,
Multa tuo laetae fundentes gaudia vultu,

Ipsa loci natura domum, resonante susurro,
Quis dabat, et dulci fessas refovebat in umbra.
Nam primum prona surgebant valle patentes
Aereae platanus, inter quas impia lotos,

Impia, quae socios Ithaci maerentis abegit,
Hospita dum nimia tenuit dulcedine captos.
At, quibus insigni curru proiectus equorum
Ambustus Phaethon luctu mutaverat artus,
Heliades, teneris amplexae brachia truncis,
Candida fundebant tentis velamina ramis.
Posterius, cui Demophoon aeterna reliquit
Perfidia lamentari, male provida Phyllis ;
Quam comitabantur fatalia carmina quercus,
Quercus ante datae, Cereris quam semina, vitio :
Illas Triptolemi mutavit sulcus aristis.

Hic magnum Argoae navi decus edita pinus
Proceras decorat silvas hirsuta per artus ;
Appetit aereis contingere montibus astra

Ilicis et nigrae species et laeta cupressus ;
Umbrosaeque monent fagus, hederaeque ligantes
Brachia, fraternos plangat ne populus ictus,
Ipsaeque excedunt ad summa cacumina lentae,
Pinguntque aureolos viridi pallore corymbos ;
Quis aderat veteris myrtus non nescia fati.

At volucres patulis residentes dulcia ramis
Carmina per varios edunt resonantia cantus.
His suberat gelidis manans e fontibus unda,
Quae levibus placidum rivis sonat acta liquorem.
Hinc illi geminas avium vox obstrepit aureS.
Hinc querulas referunt voceS, quis nantia limo
Corpora lympha fovet ; sonitus alit aeris Echo,
Argutis et cuncta fremunt ardore cicadis.

At circa passim fessae cubuere capellae,

79

1-ss

uta

140

