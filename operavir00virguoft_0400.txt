202

VIRGILII AENEIS.

Hectoris AEneaeque manu victoria Graium
Haesit, et in decimum vestigia retulit annum z
Ambo animis, ambo insignes praestantibus armis ;
Hic pietate prior. Coeant in foedera dextrae,
Qua datur ; ast, armis concurrant arma, cavete.'
Et responsa simul quae sint, rex optime, regis
Audisti, et quae sit magno sententia bello.''

Vix ea legati ; variusque per ora cucurrit
Ausonidum turbata fremor : ceu saxa morantur
Quum rapidos amneS, clauso fit gurgite murmur,
Vicinaeque fremunt ripae crepitantibus undis.

Ut primum placati animi, et trepida ora quierunt,
Praefatus Divos solia rex infit ab alto:

“Ante equidem summa de re statuisse, Latini,
Et vellem, et fuerat melius 3 non tempore tali
Cogere concilium, quum muros obsidet hostis.
Bellum importunum, cives, cum gente Deorum
Invictisque viris gerimus ; quos nulla fatigant
Praelia, nec victi possunt absistere ferro.

Spem si quam accitis AEtolsim habuistis in armis,

29⁰

295

300

³05

Ponite: spes sibi quisque; sed, haec quam angusta, videtis,

Cetera qua rerum jaceant perculsa ruina,

Ante oculos interque manus sunt omnia vestras
N ec quemquam incuso ε potuit quae plurima virtus
Esse, fuit ε toto certatum est corpore regni.
Nunc adeo, quae sit dubiae sententia menti,
Exped³am, et paucis (animos adhibete) docebo,
Est antiquus ager, Tusco mihi proximus anmi,
Longus in occasum, fines super usque Sicanos z
Aurunci Rutulique serunt, et vomere duros
Exercent colles, atque horum asperrima pascunt.
Haec omnis regio, et celsi plaga pinea montis
Cedat amicitiae Teucrorum ; et foederis aequas
Dicamus leges, sociosque in regna vocemus:
Oonsidant, si tantus amor, et moenia condant:
Sin alios fines aliamque capessere gentem

Est animus, poscuntque solo decedere nostro,
Bis denas Italo texamus robore naves,

Seu plures complere valent: jacet omnis ad undam
Materies: ipsi numerumque modumque carinis
Praecipiant ; nos aera, manus, navalia demus.
Praeterea, qui dicta ferant et foedera firment,

³10

³15

320

325

‘¹30

