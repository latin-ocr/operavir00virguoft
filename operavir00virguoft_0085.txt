LIBER IV.

Haec Proteus : et se jactu dedit aequor in altum ;

Quaque dedit, spumantem undam sub vertice torsit.

At non Cyrene : namque ultro affata timentem :—
“ Nate, licet tristes animo deponere curas z
Haec omnis morbi causa 3 hinc miserabile Ν γωΓΙῑεῑ·,
Cum quibus illa choros lucis agitabat in altis,
Exitium misere apibus. Tu munera supplex
Tende petens pacem, et faciles venerare N apaeas ε
Namque dabunt veniam votis, irasque remittent.
Sed, modus orandi qui sit, prius ordine dicam.
Quatuor eximios praestanti corpore tauros,
Qui tibi nunc viridis depascunt summa Lycaei,
Delige ; et intacta totidem cervice juvencas.
Quatuor his aras alta ad delubra Dearum
Constitue, et sacrum jugulis demitte cruorem,
Corporaque ipsa boum frondoso desere luco.
Post, ubi nona suos Aurora ostenderit ortus,
Inferias Orphei, Lethaea papavera, mittes,
Placatam Eurydicen vitula venerabere caesa,
Et nigram mactabis ovem, lucumque revises. ⁷²
Haud mora z continuo matris praecepta facessit 3
Ad delubra venit ε monstratas excitat aras ;
Quatuor eximios praestanti corpore tauros
Ducit ; et intacta totidem cervice juvencas.
Post, ubi nona suos Aurora induxerat ortus,
Inferias Orphei mittit, lucumque revisit.
Hic vero subitum, ac dictu mirabile monstrum
Aspiciunt ; liquefacta boum per viscera toto
Stridere apes utero, et ruptis effervere costis,
Immensasque trahi nubes 3 jamque arbore summa
Confluere, et lentis uvam demittere ramis.

Haec super arvorum cultu pecorumque canebam,
Et super arboribus : Caesar duni magnus ad altuni
Fulminat Euphraten bello, victorque volentes
Per populos dat jura, viamque affectat Olympo.
Illo Virgilium me tempore dulcis alebat
Parthenope, studiis florentem ignobilis oti ;
Carmina qui lusi pastorum, audaxque juventa,
Tityre, te patulae cecini sub tegmine fagi.

εἰ

sau

535

⁵40

sse

555

5ιῦὶο

ῦΡΕ

