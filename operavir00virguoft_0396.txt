198

VIRGILII AENEIS.

Oonversique oculos inter se atque ora tenebant.

Tum senior, semperque odiis et crimine Drances

Infensus juveni Turno, sic ore vicissim

Orsa refert : ‘⁶ Ο fama ingens, ingentior armis,

Vir Trojane, qui'us coelo te laudibus aequem? ¹²⁵
J ustitiaene prius mirer, belline laborum?

Nos vero haec patriam grati referemus ad urbem.

Et te, si qua *siam dederit fortuna, Latino

Jungemus regi : quaerat sibi foedera Turnus.

Quin et fatales murorum attollere moles, ¹³⁰
Saxaque subvectare humeris Trojana juvabit. ''

Dixerat haec 3 unoque omnes eadem ore fremebant.

Bis senos pepigere dies ; et pace sequestra

Per sylvas Teucri, mixtique impune Latini,

Erravere jugis ; ferro sonat icta bipenni ¹³⁵
Fraxinus ; evertunt actas ad sidera pinus ;

Robora nec cuneis, et olentem scindere cedrum,

N ec plaustris cessant vectare gementibus ornos.

Et jam Fama volans, tanti praenuntia luctus,
Evandrum Evandrique domos et moenia complet ; ¹⁴⁰
Quae modo victorem Latio Pallanta ferebat.

Arcades ad portas ruere, et de more vetusto

Funereas rapuere faces z lucet via longo

Ordine flammarum, et late discriminat agros.

Contra turba Phrygum veniens plangentia jungunt ¹⁴⁵
Agmina : quae postquam matres succedere tectis
Viderunt, moestam incendunt clamoribus urbem.

At non Evandrum potis cst vis ulla tenere ;

Sed venit in medios : feretro Pallanta reposto

Procubuit super, atque haeret lacrymansque gemensque ; ¹⁵⁰
Et via vix tandem voci laxata dolore est :

“ N on haec, o Palla, dederas promissa parenti,

Cautius ut saevo velles te credere Marti l

Haud ignarus eram, quantum nova gloria in armis,

Et praedulce decus primo certamine posset. ¹⁵⁵
Primitiae juvenis miserae ! bellique propinqui

Dura rudimenta Ξ et nulli exaudita Deorum

Vota, precesque meae ! tuque, o sanctissima conjux,

Felix morte tua, neque tu hunc servata dolorem 2

Contra ego vivendo vici mea fata, superstes ¹⁶⁰
Restarem ut genitor. Troum socia arma secutum
Obruerent Rutuli telis ἔ animam ipse dedissem,

